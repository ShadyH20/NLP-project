محمد زي كل سنه حط الخطه المتينه بتاعه
انه عايز يجيب امتياز ويطلع الاول على
الدفعه وهيتعلم الماني عشان يسافر بره
ويعمل البيزنس الخاص به ويبقى مليونير ده
غير الانسه بتاعه
والاخت اللي نفسها تتعلم تعمل مخبوزات
بحشوه لذيذه بدون مكونات خزعبليه واللي
بيحاول يتعلم اي مهاره يكسب بها فلوس في
الظروف الصعبه دي وما بين قله الوقت
وصعوبه تعلم المهارات كانت الحاجه
المشتركه بين دول كلهم انهم بيفشلوا بعد
اول شهر وبياخدوا اتيتيود الاستاذه
القديره عامله كامل ونحط ايدينا على خدنا
ونرجع نقول بس السنه الجايه بقى ان شاء
الله هنبدا تاني على نضيف عشان كده جه جوش
كوفمن مؤلف كتاب حلقتنا النهارده وقال
سيبكوا بقى من الكلام ده انا هقول لكم على
الطريقه اللي نقدر نتعلم بها اي مهاره في
الدنيا في عشرين ساعه بس متخيل جوش ده
مدمن تعلم بالمناسبه وكل يوم عنده فكره
مشروع او هوايه جديده نفسه يتعلمها زيه
زينا وتوصل للطريقه دي بعد ما نجح في انه
يعلم نفسه برمجه وعزف وتزلج في البحر وي
وحاجات كتير جدا ده وهو دكتور جماعي وعنده
مسئوليات وكمان زوج واب وراح حط لنا
الطريقه دي في كتاب حلقتنا النهارده
بعنوان اول 20 ساعه كيف تتعلم اي شيء
بسرعه وتقدر تقرا وتسمع مراجعه الكتاب على
تطبيق اخضر مع ملخصات الاف الكتب اللي
هتساعدك في اكتساب المهارات وتنميه نفسك
نزل التطبيق واشترك في الباقه المميزه
علشان تسمع وتقرا ملخصات الكتب في 15
دقيقه بدون اعلانات نرجع لصاحبنا جورج
اللي زي ما قلنا كان مدمن تعلم ونفسه
يتعلم حاجات كتيره جدا في وقت قصير وبيقول
ان المشكله اللي بتواجهنا كلنا هي ان
الحاجات اللي عايزين نتعلمها محتاجه مهاره
والمهاره عايزه وقت وجهد الوقت احنا دايما
بنقول ما عندناش وقت والمجهود صعب اصل ايه
الاسهل بالنسبه لنا نمسك الموبايل نتفرج
على فيديوهات ونقلب في اللاشيء ولا نبذل
مجهود وبتاع بالذات ان في حاجه بايخه جدا
في فكره تعلم اي حاجه جديده انها مش بتبقى
ممتعه خالص في الاول بالعكس بتبقى خنيقه
جدا وساعات بتحسسك بالفشل والاحباط انك مش
عارف تتقنها والانسان عجول برده وبيحب
الانجازات السريعه فبنروح موقفين خالص جوش
كان مدرك كل الحقايق دي واللي احبطه اكتر
دراسه اتعملت سنه 2008 في جامعه فلوريدا
واتذكرت في كتاب ذا اوت لاينرز بتقول ان
اللي بيخلي الناس ناجحين ومميزين جدا في
مجال معين هو التدريب لمده 10,000 ساعه
يعني ست ساعات من التدريب المتواصل كل يوم
لمده خمس سنين طبعا ناس كتير جالها احباط
من فكره ال 10,000 ساعه اللازمه لتعلم اي
مهاره دي واغفله ان الدراسه دي بتتكلم عن
الفلاتات مش مجرد تعلم المهاره بمستوى حلو
يعني الناس اللي عايزه تلعب زي ميسي ولا
كريستيانو ولا حتى يبقوا زي دافنشي دول
محتاجين فعلا 10,000 ساعه تدريب عشان
يوصلوا للاحترافيه جورج بقى قال لك انا
عايز ابقى محترف ولا عندي وقت اصلا كل
اللي انا عايزه اني ابقى فاهم واعرف امارس
اي مهاره نفسي اتعلمها بمستوى معقول فقرر
ما يستسلمش الفكر الضيق الوقت وركن نظام
ال 10,000 ساعه بتوع المحترفين على جنب
وقال يلا نبدا ب20 ساعه مجهود وتركيز
وانتباه 20 ساعه دي يعني من ست ساعات
يوميا لمده خمس سنين بقت 45 دقيقه يوميا
لمده شهر فرق مريب جدا بس عشان نفهم ليه
الرقم ده وازاي الفرق كبير كده لازم نفهم
الاول منحنى التعلم لو ركزنا في منحنى
التعلم هنلاقي ان على المحور الصادي مدى
جودتنا وتحسنا في تعلم المهاره وعلى
المحور الصيني مقدار ممارستنا للمهاره دي
وهنلاقي منحنى التعلم بيرتفع في الاول
بسرعه جدا بعدين بيبدا يقل لدرجه انه
بيبان ثابت من المنحنى ده نقدر نستنتج ان
اي مهاره بنحاول نتعلمها بنتطور فيها في
البدايه بسرعه جدا وده لاننا بنعرف
الاساسيات والحاجات المهمه وبعد كده كل ما
بنتطور اكتر كل ما بيتبئلنا الحاجات
المعقده اللي بتفرق بين الناس المميزه
والعاديه لحد هنا نقدر نستفيد من قاعده
العشرين ساعه بتاعه جورج كوفمين وده لان
التفاصيل الاساسيه للمهارات هنتعلمها في
العشرين ساعه انما بقى لو عايزين نوصل
لدرجه الخبره ونبقى من المحترفين في
المهاره دي فده موضوع ثاني وبدون ما تفكر
كتير هقول ان انا غالبا بنكون محتاجين
نكون خبراء في مهاره او اتنين بالكتير
ودول اللي بيكون قايم عليهم الكارير
بتاعنا مثلا وبعيدا عنهم هتلاقي فيه عشرات
المهارات التانيه اللي انت محتاج تتعلمها
من غير ما تبقى خبير وهنا تيجي اهميه
قاعده العشرين ساعه والقاعده دي لها ثلاث
مميزات مهمه جدا الميزه الاولى هي انك
ممكن تخلص مهارات بالكامل في 20 ساعه يعني
ممكن تتعلم برنامج الوورد او الاكسل او
تفاصيل في المونتاج والجرافيك وبعد
العشرين ساعه دول ما تبقاش محتاج حاجه
تانيه من المهاره دي او على الاقل خالص
هتبقى تخطيت حاجز الصعوبه والملل بتاع
البدايات وهتبقى وصلت لنتيجه كويسه تخليك
تقدر تستمر وتبني في المهاره دي ودي هي
الميزه التانيه وده لان اوقات كتير بنبدا
في تعلم اشياء جديده ومع اول صعوبه
بنقابلها بنفقد الشغف ونقول لا دي ما
طلعتش ممتعه زي ما كنت فاكر وبننسحب من
التجربه من غير ما ندي نفسنا فرصه نحاول
فيها عشان كده العشرين ساعه بتضمن لك
تتغلب على الملل بتاع البدايات وتتخطى
الافكار السلبيه اللي بتعجزك الميزه
الثالثه بقى للنظام ده فهي انك بعد
العشرين ساعه انت ممكن تحس ان المهاره دي
اصلا ما طلعتش مناسبه ليا بعد ما اتعرفت
عليها كويس وساعتها هتنتقل لمهاره تانيه
بقرار واعي وبدون خساير انا ده كله بعرفك
اهميه النظام ده ومميزاته قبل ما نقول
هنبدا في تنفيذه ازاي لسه بس اخر حاجه قبل
ما نبدا نشرح قواعد النظام ده بالظبط مهم
تعرف ان في فرق بين اكتساب المهاره
والتعلم ولو هناخد اللغات كمثال فجوش
بيقول انه فضل يتعلم لغه اسبانيه في
المدرسه لمده اربع سنين وكانت درجاته
مرتفعه جدا بس لو جيت تسالوا اي جمله
بالاسباني مش هيعرف يرد عليك زي هنا كلنا
لما بنتخرج لا بنعرف نتكلم فرنساوي ولا
الماني ولا حتى انجليزي رغم اننا بنتعلم
الاف المفردات وقواعد اللغه وتصريف
الافعال بس مكناش بنكتسب اللغه اكتساب
فعلي ولا بنتكلم بيها وده لان تعلم اللغه
مختلف عن اكتساب مهاره التحدث بها
وممارستها ولو كان هدف جوش من الاول هو
ممارسه اللغه فكان هيكفيه كم اسبوع يحاول
يجري فيهم حوار
مع حد من المتحدثين الاصليين للغه وده كان
هيغنيه عن سنين التعليم الكتيره واخيرا
نيجي بقى للسؤال المنتظر ايه هي الخطوات
اللي هقدر اكتسب بها اي مهاره في عشرين
ساعه وهما يا صديقي عشر خطوات اول خطوه
فيهم هي اختيار المهاره المناسبه الحياه
قصيره وعمر الانسان محدود جدا فلازم
الانسان يكون حريص في الحاجات اللي هيختار
يتعلمها ويصرف عليها من وقته وترتيب
الاولويات مهم فما ينفعش تروح تتعلم لغه
البطاريق وانت مش معاك لغه تعرف تشتغل
بيها مثلا اما الخطوه الثانيه فهيا انك
تركز طاقتك على مهاره واحده وبلاش تحاول
تتعلم اكتر من مهاره في نفس الوقت لان ده
هيضيع وقتك وهيشتتك ومش هتعرف تبني مهاره
واحده بشكل سليم يعني الاحسن لك تخلص
العشرين ساعه في مهاره واحده بدل ما تجمع
20 مهاره في عشرين ساعه بالتوازي افتكر
انك كده مش بتقسم وقتك بس انت بتقسم كمان
تركيزك وقدرتك نيجي بقى لتالت خطوه وهي
تحديد مستوى الاداء المستهدف وبيعتمد وصفك
للاداء اللي انت عايزه على سبب اختيارك
للمهاره من الاول يعني لو بتتعلم المونتاج
يبقى تحدد عايز تتعلم ايه بالظبط وعايز
الفيديو يطلع بشكل عامل ازاي ولو انت
مختار هوايه علشان تستمتع بوقتك فانت
هتكون عايز توصل للنقطه اللي بيروح عندها
شعور الاحباط وتبدا فعلا بالاستمتاع
بممارسه الهوايه دي بس وهكذا بعد ما تحدد
عايز توصل لايه من المهاره دي بتيجي
للخطوه رقم اربعه وهي تفكيك المهاره
لمهارات فرعيه اصغر يعني ما تخشش تتعلم
المهاره من المراجع على بعضها كده انت
هتقسم كل مهاره لاجزاء يعني لو بتتعلم لغه
هتلاقي عندك اربع مهارات فرعيه وهما
الاستماع والقراءه والكتابه والتحدث ولو
بتتعلم مونتاج هتلاقي عندك اضافه مؤثرات
او تقطيع الفيديو وهكذا لما بتفكك المهاره
بالشكل ده هتبدا تتعلم كل جزء لوحده وده
بيخلي الانجاز بتاعك واضح وهتبقى عارف انت
خلصت ايه بالظبط وفاضل لك ايه خامس خطوه
بقى هي الحصول على الادوات اللازمه ما
ينفعش تقول عايز اتعلم سكيتنج مثلا وانت
ما عندكش سكيتنج بورد ولا باتيناج ولا اي
حاجه وما تعتمدش على ادوات غيرك لانها
ممكن في وقت مش موجوده وتحس بالاحباط
وفكره ان ادواتك كلها عندك كامله ده
هيخليك تستفيد اقصى استفاده من المهاره دي
وما تعطلش اما الخطوه رقم سته يا صديقي
فهي التخلص من عوائق التدريب يعني ابعد عن
المشتتات زي الموبايل والسوشيال ميديا
والتلفزيون كمان في مجهود كتير بيضيع في
حاجات صغيره زي انك ما جهزتش الادوات او
ما عملتش اعداد للي انت عايزه اصلا او
عوائق نفسيه زي الخوف او المشاعر اللي
بتيجي وقت الامتحانات ووقت اي حاجه مهمه
بتاعه جلد الذات دي والبكاء على الاطلال
فحاول تعمل لهم زي تاجيل كده لحد ما تخلص
هدفك عشان ما تزودش همك يعني وتبقى مجروح
وكمان تفشل في تحقيق هدفك الخطوه رقم سبعه
بقى هي تخصيص وقت للتدريب يعني ما تبقاش
شغال بالبركه او بالسنس بتاعك لازم تعمل
جدول محدد تقسم فيه ل 20 ساعه ممكن تخليها
ساعه كل يوم او ساعه الا ربع وهكذا تامن
خطوه هتفرق معك جدا هي الفيدباك او
المقياس اللي هنقيس عليه احنا نجحنا قد
ايه مهم نكون قادرين نعرف باستمرار مقدار
تقدمنا ومقدار الطريق اللي قطعناه واحنا
بنتعلم يعني ما نبقاش ماشي وخلاص وسايبين
نفسنا للاخر والمقياس هنا بيختلف من مهاره
للتانيه يعني لو بتتعلم الخبز فممكن قوام
العجينه يكون مقياس في النص قبل المقياس
الاخير اللي هو الطعم انما لو بتتعلم
البرمجه هيبقى انك تعمل رن للكود وتلاقيه
شغال هو ده المقياس وهكذا اما تاسع خطوه
فهي التدريب باستخدام تايمر وحدد لنفسك
وقت ما تعملش فيه اي حاجه غير التدريب بس
واخيرا يا صديقي الخطوه رقم عشره وهي
ركز على الكميه والوقت وبعد عن المثاليه
عشان ما تحسش بالفشل من عدم تحقيق المستوى
المطلوب وافتكر اننا هنا مش بندور على
المستوى المحترف وبكده نكون خلصنا خطوات
الاكتساب السريع لاي مهاره وانت ممكن
تاخدهم كده وتكون جاهز انك تبدا على طول
بس جورج بيكلمنا بعد كده على انواع التعلم
واحنا كنا قلنا ان في فرق بين التعلم
واكتساب المهاره وبيقول اننا محتاجين نفهم
طرق التعلم الفعال علشان نستفيد من قانون
ال20 ساعه اقصى استفاده ممكنه وبيقسم
الطرق دي هي كمان لعشر نقط رئيسيه اول
نقطه هي اجراء بحث بسيط عن المهاره اللي
عايزين نتعلمها بحيث نفهم الخطوط الرئيسيه
للمهاره وما نبقاش تايهين لما نبدا فيها
بعد البحث ده ناخد وقت نفكر فيه في
المهاره بشكل عميق في المرحله دي هنكون
حددنا المراجع اللي هنذاكر منها سواء كانت
مقروءه او مسموعه او فيديوهات هنفكر في
المراجع والمهاره واللي عايزين نعمله بعد
كده هنفكر في السيناريو اللي ممكن يحصل لو
متعلمناش المهاره دي يعني ايه هو التاثير
السلبي اللي هيحصل لو كسلنا او كبرنا
دماغنا وفايده النقطه دي هي خلق دافع
ومحفز هيشجعك اثناء تعلم المهاره كمان
الكاتب شايف انه من المهم نطلع على
المصطلحات المهمه والمعقده في كل مهاره
علشان الطريق يكون اسهل واحنا بنتعلم ده
غير اننا ممكن نسال الخبراء في المجال
اللي عايزين نتطور فيه والنصائح بتاعتهم
هتختصر علينا وهتسهل علينا كتير كمان من
الحاجات المهمه في تعلم اي مهاره هي اننا
نطبق عليها كتير والتطبيق ده ممكن ياخد
النسبه الكبرى من 20 ساعه يعني ممكن نتعلم
المهاره النظريا في خمس ساعات ونقعد بقيه
الوقت نطبق اللي تعلمناه والنسب هنا بتخت
من المهاره للتانيه ده غير ان انا محتاجين
نراجع على المهاره اللي اتدربنا عليها كل
فتره علشان ما ننسهاش مع الوقت وجوش بينصح
اننا نكتب النصايح كلها على شكل نقط مرقمه
ونعلقها قدامنا علشان ما ننسهاش اثناء
التعلم وزي ما من المهم نتخيل شكل حياتنا
من غير تعلم المهارات اللي محتاجينها كمان
مهم نحط تصورات ونقول المفروض ايه اللي
يحصل لما نتعلم المهاره ومع مرور الوقت
نبدا نقارن الواقع بالتصورات اللي حطيناها
ونشوف هل بنمشي صح ولا في مشاكل النقطه
العاشره والاخيره في طرق التعلم الفعال هي
مراعاه حدودنا يعني نروح احنا هنستحمل لحد
فين ونراعي مشاغلنا ونبطل نجلد في نفسنا
على الفاضي والمليان ومن المهم نكون
عارفين ان مش كلنا بنشتغل بنفس الطريقه في
النهايه خلينا نقول ان جوش كوفمن ما نجحش
في انه يتعلم حاجات كتير بقانون ال20 ساعه
غير لما بقى مقتنع انه يقدر يتعلم في عدد
ساعات صغير ومنطقي وانه مش لازم يكون احسن
واحد في الحاجه اللي بيتعلمها وبالمناسبه
طريقه التعلم دي هي اللي بيستعملها مارك
زوكربيرج وبيل جيتس واوبرا وينفري وغيرهم
المش اهير دول بيتعلموا بطريقه اسمها
تكريس الوقت كل يوم بيتعلموا حاجه لمده
ساعه على مدار خمس ايام في الاسبوع وده
بيخليهم يتعلموا في المتوسط مهاره كل اربع
اسابيع الكاتب بيبدا الكتاب بجمله الاحلام
ليست صعبه المنال وده حقيقي جدا الفكره
كلها تكون مقتنعه ان في احتماليه انك تحقق
اللي انت عايزه لو اديته لمجهود المناسب
وبس كده سلام
