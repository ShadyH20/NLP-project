في يوم من الايام وانت ماشي في امان الله
بتفكر هتتغدى ايه النهارده بيتقابل صاحبك
فبتسلمه على بعض وبتساله السؤال بريء جدا
اخبارك عامل ايه بيضحك بجنب بق كده بسخريه
وهو بيكرر السؤال هعمل ايه وبيفتح بعدها
بقى انه مضغوط عصبيا وانه فشل وانه وصل
لسن 25 ولسه ولا بقى عنده شركته الخاصه
ولا عربيته ولا بيصيف في ميامي ولا حتى
عارف يتجوز تقول له مين قال يا عم انك
لازم تقفل التارجت دلوقتي مش فاهم يقول لك
يا عم كنت بسمع الفيديو بتاع التنميه
البشريه والمحاضر كان معاه ام بي اي وسي
بي اي ام وبي سي ام واي حاجه لها ثلاث
حروف طبعا انت بتفتكر ان 25 سنه زيه عادي
بس ولا بيهزك وبتقعد تهز راسك يجي 200 مره
لحد ما يخلص وانت بتتسائل امال فين عامل
ايه الحمد لله كويس بخير بتاعه زمان دي بس
خليني اقول لك ان مشكله صاحبك مهمه جدا
وفيها شويه اسئله وجوديه تنفع بعد الساعه
12 بالليل جدا يعني ايه كلمه كويس او بخير
اصلا وازاي اعرف ان الشخص ده بخير واللي
جنبه مش بخير اكيد ما فيش جهاز اسمه بخير
وميتر يعني وهل الضغط اللي من النوع ده
ممكن يوصل انه يوقف حياتك كلها وهل
التنميه البشريه علم بيساعدنا نحسن حياتنا
ونعالج الضغط ولا ممكن تكون سبب في زياده
الضغط ده اصلا وازاي نوصل للسعاده والرضا
وسط الحياه المرهقه دي كل ده هنعرفه في
حلقتنا النهارده المبنيه على كتاب
سايكولوجيه ان تكون بخير للدكتور جريود
وتقدر تسمع ملخصات اكتر في قسم علم النفس
او النمو الشخصي معاك لحد 16 قسم معرفي
مختلف كل ده لما تشترك في تطبيق اخضر يلا
بينا يا صديقي يلا بينا لما بنسال شخص
عامل ايه بنبقى عايزين نعرف حالته لاننا
مهتمين بيه وعشان نوصل لاجابه حقيقيه
للسؤال ده لازم نعرف معنى مصطلحين العافيه
والذات لو الشخص قال لك انا الحمد لله
كويس او بخير فهو قصده يعبر عن العافيه
والمس واللي معناش شعور بالاتزان سواء على
مستوى الصحه الجسديه او النفسيه اما بقى
الذات وبالبلدي كده ومن غير ما ندخل في
الكلام المكلكع بتاع الفلاسفه هي الحاجات
اللي بتميزك كانسان عن الباقيين زي طريقه
تفكيرك ولبسك وعاداتك ولغتك طيب ولو انت
يا صديقي عايش في ازمه وجوديه مش عارف
ذاتك الحل بسيط في اختبار عمل العلماء
اسمه تي اس تي وهو عباره عن انك هتجاوب
على سؤال انت مين بعشرين اجابه مختلفه
تبدا بكلمه انا بسيطه اهي مش محتاجه ولان
بصراحه اللي يهمنا النهارده سؤال العافيه
فخلينا ندردش عنها شويه وطبعا يا صديقي
العافيه مش مستوى ثابت لانها بتتاثر
بعوامل كتير زي الحاله الاقتصاديه
والسياسيه والاوضاع الماليه الشخصيه وكمان
علاقاتك مع اللي حواليك كمان مكانتك في
المجتمع بتلعب دور كبير في تحديد احتماليه
تعرضك لنوعيه معينه من الاحداث اللي
بدورها بتاثر على مستوى العافيه بتاعك زي
ما حصل في فيروس كورونا السود والاسيويين
والطبقه الكادحه في امريكا واوروبا كان
معدل اصابتهم اعلى من الباقي طب في ايدينا
ايه بقى نعمله اتجاه الظلم البنيوي ده
اننا نتعاطف مع بعض ونفهم كل واحد بيشوف
العالم ازاي وايه مشاكله المختلفه اللي
بيعاني منها ونحاول نساعد على قد ما نقدر
طب هو احنا اصلا ازاي بنعرف نقيس العافيه
وايه اللي بيحدد لنا طرق تحسينها الاجابه
يا صديقي هو العلم بس العلم اللي بجد ايه
ده هو في علم بجد وعلم كده يعني اه وخليني
اشرح لك بيقسم العالم روجر بيكون العلم
المستويين الاول هو الحدس ومعناه معرفه
تلقائيه معيبه وناقصه ايوه ده اللي
بتستخدمه لما بتيجي تحل اسئله الاختياري
او الام سي كيو في الامتحان اما المستوى
الثاني فهو التجريبي وده قايم على
الاختبار والتحري والادله ومعرفه المبادئ
العلميه والاستنتاجات وهو ده العلم
الحقيقي او الاكاديمي صحيح انه بيتطور
ببطء لدرجه انه ممكن يقعد سنين لحد ما
يثبت نظريه بس بيضيف معرفه حقيقيه للبشريه
طب ليه الناس بتسيب المؤسسات العلميه
الكبيره وبتتجاهل العلماء المعروفين وتروح
تجري ورا اي حد وتصدقه لمجرد ان عنده
فلورز كتير على الانستا مثلا الناس يا
صديقي فقدوا الثقه في المؤسسات الكبيره
كلها مش العلميه بس بسبب انهم شايفين انها
فاسده وبتدور على مصلحتها وفشلت في
التعامل مع ازمات كبيره زي وباء كورونا ده
غير مشكله تدهور الاقتصاد غير كمان كثره
مصادر المعلومات اللي بترمي في وشنا ليل
نهار معلومات مضلله واشاعات بتتنقل اسرع
من المعلومات الحقيقيه كمان عشان بتركز
على عواطف لحد ما فقدنا القدره على
التمييز مش عارفين نصدق مين طب وده ايه
علاقته بالعافيه يا اخضر اننا بقينا لما
بنقابل مشكله صحيه جسديه بقى ونفسيه
بنتجنب نطلب المساعده والرعايه الصحيه
لاننا مش واثقين في المؤسسات المختصه ده
غير كمان اسباب فرديه زي الجهل بحجم
المشكله فتقول يا عم دي بسيطه يومين
وهتعدي وكل حاجه ترجع زي الاول ويعدي شهر
والثاني والثالث والمشكله عماله تزيد او
حتى المعوقات التقليديه يعني ما عندكش وقت
او مفيش فلوس فبالنسبه لك المرض النفسي ده
بقى رفاهيه او هتتوصم بمصطلح معين فبتطنش
او اسباب تانيه كتير يعني المهم تفتكر لما
بنتجاهل نطلب المساعده والرعايه من
المؤسسات العلميه او نسمع كلام المتخصصين
الحقيقيين ضرروا اننا بنسيب العلم الحقيقي
وبنروح لنسخه من العلم غير الحقيقي وهنا
بقى لازم نتكلم عن السودوس او الشعبي كل
علم حقيقي في منه نسخه شعبيه مش بينطبق
عليها نفس مقاييس العلم الحقيقي واشهر علم
شعبي في العالم هو التنميه البشريه ونسخته
من العلم الحقيقي هو علم النفس طب ازاي
دخلت التنميه البشريه مجال العلوم في
تقنيه في علم النفس اسمها البابليوثيرابي
او العلاج بالقراءه بندخل الكتب في عمليه
الاستشفاء بس الطبيعي ان الدكتور او
المعالج بيكون موجود في عمليه العلاج وهو
اللي بيرشح الكتب وبيتابع مع المريض
النتائج لكن مع الوقت وفقدان الناس الثقه
في كل حاجه بداوا يقولوا طب وليه ما
نساعدش نفسنا بنفسنا وظهرت كتب مساعده
الذات كبديل رخيص للعلاج الحقيقي وبدات
عجله التنميه البشريه تدور بيقسم الدكتور
ادم برجسمه كتب التنميه البشريه الاربع
انواع النمو والعلاقات والتاقلم والهويه
وشايف ان كلها في الاخر ياما بتساعدك على
حل مشكله او بتنمي جزئيه معينه عندك ولان
الناس محتاجه فعلا تحل مشاكلها في
المساحات دي حققت التنميه البشريه في سنه
2016 حجم صناعه وصل ل15 مليار دولار
اغلبهم زي ما بعض الاحصائيات بتقول من
الستات مع ان اغلب المؤلفين رجاله ايوه
فين المشكله برضو مالك يا صديقي على طول
كده مستعجل على المشكلات ما انا هقول حاضر
خد عندك من مشكلات التنميه البشريه اللي
الكاتب بيذكرها اولا تجاهل الفروق الفرديه
والحلول اللي بتتقدم كانها حقائق مطلقه زي
ده اهدافك تقودك للنجاح وتقدر تتعلم اي
حاجه انت عايزها فمش عارف كم يوم بس ثانيا
نشر بعض الخرافات العصبيه زي نظريه المخ
الايمن والايسر اه مفيش حاجه اسمها كده
وده غير اشاعه اننا بنستخدم 10 من قدرات
دماغنا او ان حد يمسك قلم كده ويقسم
اساليب التواصل ويدي الكلمات 7 ولغه
الجسد 54 والباقي طبقه الصوت اما تالت
مشكله من مشكلات التنميه البشريه هي
الترويج للايجابيه السامه يعني لازم تبقى
متفائل جدا طول الوقت وسعيد وبتضحك في كل
المواقف وتتجاهل خالص العواطف السلبيه
الطبيعيه اللي هي جزء من الطبيعه
الانسانيه زي الغضب والخوف وده طبعا
مستحيل واخر مشكله هي التقدير العالي
للذات والاهداف الغير معقوله زي صاحبك
اللي اتكلمنا عنه في الاول لما سمع
المحاضر واسعى لنفسه فافتكر انه فاشل ايوه
يعني نعمل ايه نبطل نقرا كتب تنميه بشريه
خالص انا قلت كده يا صديقي اكيد لا بس
هنحط شويه معايير دلوقتي انت عرفت
الخرافات وعرفت قبلها يعني ايه علم حقيقي
فاضل بس تعرف ازاي تختار كتاب تنميه بشريه
كويس اول حاجه اتاكد ان المشكله اللي انت
عايز تحلها بسيطه زي عاده سلبيه او عايز
تنظم وقتك ده تمام التنميه البشريه
هتساعدك فيه فعلا لكن لو مشكله كبيره زي
الضغط العصبي المرضي او الوسواس او
الاكتئاب فلازم تستعين بمساعده طبيه وثاني
حاجه اختار الكتاب كانك بتختار دكتور او
معالج لان زي ما اتفقنا الكتاب بيقوم
بدورهم وثالث حاجه لو اخترت الكتاب اتاكد
الاول انه معمول لحد شبهك وبعدين تفاعل
معك كويس وفكر وانتقد ودور وراه وما تاخدش
الكلام انه حقيقه مطلقه مسلم بيها خصوصا
لو الكاتب مش متخصص كده احنا اتكلمنا عن
العافيه والعلم والتنميه البشريه فاضل لنا
الضغط العصبي وازاي نع حياه جيده وهنبدا
بالضغط العصبي وزي اي حاجه في الدنيا لها
نوع نافع ونوع دار الضغط العصبي النافع
اسمه وده بيخلينا منتبهين ومركزين في اللي
بنعمله اما الضغط العصبي الضار فهو
ديستراس وده بقى بيسبب التوتر والدقيق طب
وليه جلنا اصلا ضغطه عصبي سواء نافع او
دار والله الاسباب كتير ضغوطات بسبب مشاكل
الشغل او العلاقات او صراعنا المستمر عشان
نحقق احتياجاتنا حتى المعنوي منها زي
الشعور بالقبول من اللي حواليك والحصول
على تقديرهم الضغط بقى بيجي من المقاومه
اللي بتمنعك من تحقيق الاحتياج ده زي ان
البيئه المحيطه ما تبقاش بتدعمك بالشكل
الكافي او بتتجاهلك او ان ادواتك
وامكانياتك مش مناسبه لاهدافك النهائيه بس
ما تقلقش يا صديقي الموضوع طبيعي جدا
والكل بيحس به طب والحل ايه الحل في
حاجتين التقييم والتاقلم التقييم انك تسال
نفسك سؤالين السؤال الاول هل الحدث ده مهم
ولا لا عشان تعرف تحطه في حجمه الطبيعي
وبالتالي تاثيره عليك ما يكونش مبالغ فيه
بعدين تسال نفسك السؤال الثاني ايه هي
الموا المطلوبه للحدث ده يعني لو اتطلب
منك تعمل بروجكت او تاسك لازم تشوف هتحتاج
وقت قد ايه الاول وبعدين هل هتقدر تبذل
المجهود المطلوب ولا لا عشان ما تبداش في
حاجه وبعدين تلاقي الموضوع طلع كبير فتضغط
اما بقى التاقلم فهو خاصيه بشريه بتخليك
تتعود على اللي بيحصل لك وبينقسم لنوعين
النوع الاول تاقلم مبني على العاطفه وده
تلجا له لما تكون الظروف خارجه عن ارادتك
وتحكمك يعني مثلا حصلت لك حاله وفاه لشخص
قريب منك او مشكله في الشغل فبتحاول تتحكم
في استجابتك العاطفيه وتقاومها لو كانت
مبالغه اما النوع الثاني هو التاقلم
المبني على التحكم وده في المواقف اللي
تقدر فيها تتعامل مع مصدر المشكله نفسها
وفي ايدك تاثر عليها وبما اننا بنتكلم عن
الضغط اكيد لو عندك نظام غذائي صحي
وبتمارس رياضه فده هيحسن من صحتك الجسديه
والنفسيه مع بعض وهيساعدك انك تقاوم الضغط
العصبي اكتر ومش محتاجه افكرك اننا بنتكلم
عن الشخص الطبيعي اللي بيجي له ضغط عصبي
بس طبيعي برده اما لو الموضوع خرج عن
السيطره فلازم لازم تطلب مساعده طبيه
لسؤالك المهم اه هو سؤالك انت ايش
عرفك ازاي نعرف الشخص الطبيعي او الحاله
الطبيعيه والله يا صديقي احييك على السؤال
ده بس هو في شويه ضبابيه حول مصطلح
الطبيعي وهنلاقي شرح وتوصيفات مختلفه ده
غير ان الطبيعي هنا غير الطبيعي في الصين
غير الطبيعه في امريكا بس علم الاحصاء
ممكن يساعدنا في الحته دي لو خدنا عينه من
اي صفه بشريه زي الطول مثلا وحبينا نمثلها
بيانيا هتدينا شكل شبه الجرس اسمه
النورمال الخط اللي في نصه اسمه المتوسط
وهي القيمه المثاليه الطبيعي بقى هو 95
من مساحه المنحنى يمين وشمال المتوسط وكل
ما قربنا من المتوسط طبعا هيبقى احسن فاضل
لنا 5 متقسمه بقى اتنين ونص شمال ويمين
ده بقى اللي مش طبيعي فلو عندنا 10 اشخاص
وعايزين نعرف ايه هو المرتب الطبيعي اللي
بيقبضوه هنعمل ايه هنجمع كل رواتبهم
ونقسمه على عددهم ولنفترض ان مجموعه
رواتبهم طلع 100 دولار قسمناها على عشره
طلعت النتيجه عشره ده المتوسط الطبيعي بقى
ان الناس تقبض من اول خمسه ون دولار ولحد
14 ونصف دولار اما اللي مش طبيعي فهو ان
حد ياخد اقل من خمسه ونص او اعلى من 145
اظن كده اتفهمت ايوه بس احنا مش عايزين
نعيش حياه طبيعيه وبس يا صديقي عايزين
نعيش حياه طبيعيه وسعيده ايه ده هو ممكن
نطمع في الاتنين كده اه انا عايز طموحك
يبقى ملوش علم النفس الايجابي بيعرف
الحياه الجيده بانها الحياه التي تستحق
العيش على كافه المستويات بيولوجيا بقى
ثقافيا اجتماعيا معاك لحد الاخر وعشان كده
عندنا ثلاث مبادئ مهمين المبدا الاولاني
هو العافيه الشخصيه اننا نمر بمشاعر
ايجابيه بشكل متكرر وده باننا نقدر
اللحظات البسيطه اللي بتفرحنا ونقرب من
الناس اللي بتحبنا ونتفاعل معاهم ونخلق
لنفسنا تجارب جديده وما فيش مشكله نمر
بمشاعر سلبيه لان ده طبيعي بس نحاول نطلع
منها في اقرب فرصه ونبعد عن التجارب
والاحداث اللي بتسببها عشان ما تتكررش
وطبعا لازم نقيم باستمرار ونحدد اراءنا عن
حياتنا وهل احنا راضيين عنها اما المبدا
التاني فهو التدفق اننا نشتغل في عمل او
نشاط معين بدل ما نقعد فاضيين عشان طول ما
احنا فاضيين هنفضل ندور على النكد ونطلع
عيوب في اي حاجه واخيرا المبدا الثالث هو
الازدهار للبروفيسور مارتن سلجمون
واختصاره في حروف كلمه بيرما حرف البي
اختصار ايموشنز المشاعر الايجابيه وحرف
الاي عن التفاعل مع الناس ودول شرحناهم في
مبدا العافيه الشخصيه اما حرف الار فهو
بيعبر عن
الروابط الاجتماعيه الايجابيه للشخص زي
عيلته واصدقائه اما حرف الام فهو اختصار
المعنى ان يبقى فيه غايه من الحياه واخيرا
حرف الايه اختصار لاتشيفمنت الانجاز وهو
ان يكون عندك اهداف وتحققها طبعا الكلام
ده هياخد وقت ومجهود في تطبيقه بس اهم
حاجه الصبر يا صديقي بنتمنى انك تكون بخير
بجد وبس كده سلام
