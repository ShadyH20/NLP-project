كان في بلد صغير في الصعيد في يوم بالليل
والناس نايمه هياخدوا البلد الصغيره دي
كائنات فضائيه وتسيطر على كل الناس اللي
فيها كل كائن فضائي هيحترم بني ادم ويخليه
زي الزومبي هيستخدم جسمه جسم البني ادم
يعني علشان يحقق مصالحه مصالح الكائن
الفضائي طيب ايه بقى مصالح الكائن الفضائي
ده انه يفضل عايش مدى الحياه يحافظ على
وجوده بان يحافظ على حياه البني ادم اللي
محتله ويصعب كل الطرق انه ينشر نفسه بانه
يخلي البني ادم ده يتجوز ويخلف فهو يتنقل
منه لاولاده واولاد ولاده وهكذا الكائنات
الفضائيه دي كان اسمها الجينز او الماده
الوراثيه هتكلم النهارده عن علم النفس
التطوري علم النفس التطوري بيتكون من
جزئين او هو خليط بين علمين علم النفس
والتطور البيولوجي وتطور هنا كمصطلح مش
مقصود ب تطور السلالات من بعض ولا التحول
بين الانواع هو مالوش دعوه بالقصه دي كلمه
التطور هنا كمصطلح اقرب لمعنى التكيف مش
التطور هو يعتبر مدرسه جديده نسبيا في علم
النفس شايفه ان سلوك الانسان مهما اعقد
ورا اهتمامات ورغبات وغرائز كتير كل
التفاصيل المكلكعه دي وراها هدف واحد
ومستخبي ورا غريزه واحده بس تعتبر المحرك
لكل التصرفات اللي هو بيعملها الغريزه هي
التكاثر والهدف انه يحاول يمرر ويامن بقاء
مادته الوراثيه بافضل صوره ممكنه دلوقتي
نرجع للبلد اللي بدانا بيها الحكايه كان
في بنت هناك اسمها فتحيه ودي واحده من
المصابين وعايزه تمرر الماده الوراثيه
بتاعتها علشان تقوم بكده هي محتاجه شريك
زوج يعني بس لو جا طفل مثلا هيبقى مكلف
جدا عليها عكس جوزها اللي مش هيخسر حاجه
تقريبا لكن هي استثمارها فيه اكبر بكثير
جدا من جوزها يعني بتدفع شهور في الحمل
وسنين في التربيه فلو قامت باختيار زوج
سيء او وغير مناسب هتبقى خسارتها اكبر
وفرص بقاء الطفل نفسه اللي شايل مادتها
الوراثيه هتبقى اقل عشان كده هتبقى
انتقائيه جدا وتختار بعنايه اولا لازم
يبقى معاه موارد عشان ابنها يتربى في بيئه
توفر له احسن ما يمكن طيب هي تعرف ازاي مش
هتروح تساله معاك كا في البنك بس ممكن
تاخد فكره انها تشوف عنده عربيه حديثه معه
تليفون غالي بس هو ممكن يبقى عنده موارد
لكن ما عندوش استعداد يشاركها معاه او مع
اي حد يبقى ما ينفعش يكون بخيل وصفه زي
البخل خط احمر طيب هو عنده موارد وعنده
استعداد يشاركها معاها بس ممكن بعد شويه
يزهق ويمشي ويسيبها يبقى لازم تتاكد انه
مستعد وعايز علاقه طويله الاجل تعمل كده
ازاي تصعب طريق الوصول ليها وتشوف هل هو
هيحارب عشانها وتخلي طريق الوصول ليها
مكلف تسالوا اسئله عبيطه زي لونها المفضل
ايه اللي حصل النهارده تفاصيل صغيره مش
مهمه بس كلها مؤشرات خلصنا من فتحيه نيجي
بقى لفتحي اللي برده عايز يمرر الماده
الوراثيه بتاعته انا بدات بالست لان الست
هي الحكم النهائي في تحديد هتختار مين
وتفضيلاته هي اللي بتاثر على سلوك الرجاله
تزوجي يعني لو الستات شايفين صلاحيه
الراجل كزوج بيتم على اساس مدى قدرته على
كسب الموارد يبقى سلوكيات الرجاله هتتم
احور حوالين الموارد والمنافسه عليها فتحي
علشان يزود فرص نجاح ذريته ويحصل على
شريكه مناسبه هيحاول يعلي مكانته ويهتم
بتفوقه الشخصي طبعا الموضوع ساعات بيبقى
بالوضوح ده وساعات بيبقى معقد ومستخبي
شويه عن كده يعني فتحيه ممكن ما تقيم
الراجل بالموارد ولا المكان وما تهتمش
بيهم قوي الوقتي بس هتبقى مهتمه جدا هو
هيبقى فين كمان خمس سنين يعني لو مش
بتتاثر بالموارد فهي اكيد هتتاثر بالصفات
اللي هتدي للموارد هل هو عنده طموح طيب
ايه مقدار ذكائه وهتبقى انتقائيه جدا في
النقطه دي المهم فتحي هيتجوز فتحيه وبعد
كا سنه فلوس بدات تجري في ايديه واموره
تتحسن وهنا فتحي هيبدا يلعب بديله من ورا
فتحيه ويقضيها جري ورا الستات الراجل لما
الموارد تزيد معاها يوجهها المزيد من
الاقتران لو اتجوز اثنين وثلاثه هيقدر
يزود المردود الانجابي بتاعه عكس الست لو
بقى ليها اكت من شريك في نفس الوقت مش
هيبقى فيه اي زياده في المردود الانجابي
كده اخرها طفل واحد كل تسع شهور
الراجل لو عليه فهو عايز مليون شريكه ينشر
معاهم مادته الوراثيه لكن الست عايزه شريك
واحد بس المهم يكون مناسب وتحاول تحتكره
لنفسها طبعا فتحيه زي اي ست حاست ان جوزها
بيعمل حاجه غلط بس مش عارفه تمسك عليه
حاجه لحد ما في يوم هتصور جدا في وشه
وتتهمه بصوره صريحه فتحيه ممكن تصور لو شك
في خيانه فتح ليها بصوره جسديه لكن هتبقى
ثورتها اكبر بكثير جدا لو شك في خيانته
العاطفيه خيانته العاطفيه معناها ان
التزامه هو نفسه معاها على المدى البعيد
معرض للخطر معناها انه ممكن يقسم الموارد
بتاعته بينها وبين الست الثانيه لكن فتحي
على العكس ممكن يضرب فتحيه لو شك انها
بتخونه عاطفيا لكن هيقتلها لو شك انها
بتخونه جسديا خيانتها الجسديه معناها ان
يقين الابوه بتاعه نفسه معرض للخطر
ومعناها ان في احتماليه ان ممكن يوجه
موارده انه يربي ابن مش ابنه سيكولوجيه
الغيره مختلفه بين الطرفين الراجل مثلا
هيميل اكث انه يستخدم العنف جسديا ولما
يجي مثلا يقلل من قيمه الغريم بتاعه هيته
انه ما عندوش موارد د ما عندوش طموح لكن
الست علشان تقلل من قيمه غريمتها هتقول
عليها ان شكلها مش حلو او تتهمها
بالاباحيه يعني كل طرف هيحاول يشيل او
يقلل الحواجز الايجابيه اللي الطرف الثاني
هيكون مهتم بيها في شريكه المهم فتحيه
راحت غضبت عند اهلها وفتح ربى له يومين
ورجع يطلب السماح وخصوصا لما عرف ان مراته
حامل واخيرا ولي العهد جاي هو كان نفسه من
زمان في ولد بس اشمعنى نفسه في ولد ليه مش
بنت يعني الولد فرص انه ينشر جيناته اكتر
بكثير من البنت لو قدر يزود عدد الشركا
بتوعه لكن البنت مردودها الانجابي ثابت
فالولد بالنسبه للاهل هيزود فرص ان
جيناتهم تتمرن لعدد اكبر المهم هيجي الولد
ويسموه فهمي على اسم جده الاب والام كانوا
بيحبوا فهمي جدا ما هو شايل 50 من الماده
الوراثيه لكل واحد فيهم علشان كده هيهتم
بتربيته ويصرفه عليه ويحموا من اي اخطار
طبعا كل ده عشان مصلحتهم هم الشخصيه هو
الضمان لاستمرار بقاء مادتهم الوراثيه فهم
الولد الصغير هيتربي في بيت عيله ساكن
معاهم الجد والجده الاعمام والاخوال كلهم
ساكنين في نفس البيت فهم هيكبر بيتعامل مع
قرايب دول بصوره يوميه الطريقه اللي كل
واحد فيهم هيعملوا بيها هيتحكم فيها ثلاث
عوامل اول حاجه درجه الاربه في علاقه
طرديه بين مقدار الماده الوراثيه اللي
بيشارك الاشخاص مع بعض والخدمات اللي ممكن
يعملوها لبعض بدون مقابل الماده الوراثيه
المشتركه بين فهمي وابوه 50 فابوه مثلا
هيوفر له رعايه بدون مقابل استثمار ابوي
يعني بصوره اكبر من عمه مثلا اللي شايل
125 من مادته الوراثيه بس وكل ما قل
درجه القرابه قلت نسبه الماده الوراثيه
المشتركه فهل الاهتمام وكل ما زادت نسبه
الماده الوراثيه زاد معاها مستوى الرعايه
والاهتمام وهكذا ثاني نقطه هي فرضيه عدم
التاكد من الابوه فتحيه الام هتوفر لابنها
رعايه وتستثمر فيه اكثر بكثير من فتح الاب
هي متاكده مليون في الم ان ده ابنه وشايل
ماده الوراثيه عكس الاب كذلك برده العم
والخال فهم شايل نفس النسبه من مادتهم
الوراثيه بس الخال هيوفر للولد استثمار
ابوي اكتر لانه مش واقع تحت تاثير عدم
التاكد من الابوه زي العا اخر نقطه هو
الاستخدام البديل الممكن للموارد الجده
مثلا ام الام مش هتقدر تستخدم الموارد
اللي معاها وتترجمها انها تنشر جيناتها في
جيل جديد فهت توجه مواردها كلها الفهمي
وتوفر له استثمار كبير ويعدي سنين وفهمي
يكبر وفي يوم هوقا بيصطاد سمك وصل له خبر
ان جاره وصاحبه بيتهم ولع فهمي هيجري على
طول يساعده يفضل واقف جنبه لحد ما اموره
تتعدل تاني طول الحلقه انا عمال اتكلم عن
انانيه التصرفات وان كل واحد همه ومصلحته
ومادته الوراثيه هل ده ممكن يفسر الغيريه
كمان ايوه ايه اللي يخلي فهمي يتعاون
ويقدم خدمات للجيران والصحاب بدون مقابل
وما يديهم لواحد غريب ما يعرفوش مثلا عشان
فهمي هياخد المقابل في المستقبل هو هيساعد
صاحبه الوقتي عشان لما يحتاج منه حاجه في
المستقبل او يتعرض لازمه يرد الدين اللي
عليه طيب فهمي بيساعد الناس الغريبه ومش
عايز منهم حاجه في المقابل بيحمي الضعيف
اللي مش هيعرف يساعده باي حاجه في
المستقبل بيعمل اعمال بطوليه من الاخر هل
كل دي برض تصرفات انانيه لمجرد تمرير
الماده
الوراثيه ايوه لما يعمل كده هيكتسب سمعه
في المجتمع بتاعه سمعته كويسه هتدي له
المكانه هتزود فرص انه يحصل على
شريك مناسب وهكذا بقى نفس الدايره من
الاول وبس كده
سلام
