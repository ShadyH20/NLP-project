بتدور احداث مسلسل مايند هانتر في
السبعينات والثمانينات وبيحكي عن اثنين
عملاء من مكتب التحقيقات الفيدرالي اللي
قرروا يدرسوا القتل المتسلسلين
السيكوباتيين ويعملوا معاهم انترفيوهات
ولقاءات عشان يفهموا ايه اللي كان بيدور
في دماغهم وهم بيرتك ابوا الجرائم البشعه
دي وكل ده عشان يقدروا يستخدموا المعرفه
دي في فهم المجرمين اللي لسه ما اتقبض
عليهم وتحديد صفاتهم وبالتالي القبض عليهم
حلو الكلام حلو عالم النفس البريطاني بقى
كيفن كان عنده فكره زي دي بالضبط في
الالفينات بس مش عشان يقبض على
السيكوباتيين هو بس كان عايز يتعرف على
السيكوباتيه عن قرب ومين هم السيكوباتيين
اصلا المجرمين والسفاحين معروفه يا اخضر
هو كان بيحسب كده برده لكنه اكتشف ان ازكى
السيكوباتيين اللي ممكن يدرسهم هم اللي ما
ارتكبو ولا جريمه ولا عمرهم دخلوا سجن
وموجودين حوالينا واكتشف ان عندهم حكمه
فطريه كده ممكن لو اتعلمنا منها حياتنا
تتغير 180 درجه حكمه ايه بقى وازاي ده
اللي هيقدم كتاب حلقتنا النهارده حكمه
السيكوباتيين دروس في الحياه من القديسين
والجواسيس والسفاحين لكيفين داتون وتقدر
توصل لملخصات اكث في علم النفس والنمو
الشخصي لما تحمل تطبيق اخضر على موبايلك
وتشترك في العضويه المميزه علشان تستمتع
بالاف الملخصات في 16 قسم مختلف تقدر
تسمعها او تقراها في 15 دقيقه وكل
الملخصات دي موجوده حصريا على التطبيق
فخليه على موبايلك واستمتع طيب دلوقتي بقى
محتاجين نعرف يعني ايه سيكوباتي اصلا سنه
1802 كتب طبيب فرنسي اسمه فيليب بينال في
دفتر ملاحظاته جمله الجنون دون تشوش العقل
بعد ما شاف راجل بيضرب كلب لحد ما مات
والراجل كان هادي جدا وبارد جدا وهو بيرتك
الجريمه دي ومش بس كده الراجل كمان ما
بينش ولا ذره ندم على اللي عمله وظهر كمان
في نواحي ثانيه انه عقلاني جدا بعدين بقى
جمله الجنون دون تشوش العقل دي استخدمها
علماء لوصف السيكوباتيه وبقى السيكوباتيين
دول مجانين بدون جنون بعد الكلام ده بقرن
ونص قدم الطبيب الامريكي هارفيك ليكلي
تحليل ادق للجنون المنطقي وحدد ملامح
الشخصيه السيكوباتيه وقال ان السيكوباتي
شخص ذكي جدا وعنده غياب واضح للعواطف
والانفعالات وكمان اناني وعنده فتنه وقدره
على السحر مذهله وصعب نتنب بافعاله وكمان
قال ان السيكوباتي عنده دهاق ورشاقه عقل
وقدره على الاقناع مافيش زيها ثانيه واحده
يا اخضر دول اللي المفروض نتعلم منهم اه
ايوه هم دول السيكوباتيه اضطراب نفسي فعلا
بس ممكن نتعلم منه وفكره الاستفاده من
الاضطرابات النفسيه دي مش شيء جديد دي
قديمه جدا من ايام ارسطو اللي قال لم توجد
قط عبقريه دون مسحه الجنون وعشان كده في
ربط كبير بين الجنون والعبقريه في السينما
والادب زي فيلم اب بيوتيفول مايند مثلا
اللي بيحكي قصه العالم جون ناش وصراعه مع
الفصام لكن ده ما منعو انه يفوز بنوبل في
الفيزياء وهنروح بعيد ليه يا صديقي ده حتى
الاكتئاب له مزايا في ابحاث جديده قالت ان
الاكتئاب بيساعدنا على التفكير احسن وحل
المشاكل وبيسا في زياده الانتباه يعني
الحقيقه ان كل الاضطرابات بالرغم من
صعوبتها ليها مزايا وكمان الخوف والحزن
دول اللي هم اساس القلق والاكتئاب هم
اثنين من خمس انفعالات اساسيه موجوده عند
الناس كلها وبالتالي كلنا بنحس بيها لكن
في مجموعه واحده بتمثل الاستثناء من
القاعده دي ومش بتحس باي انفعال فيهم وهم
السيكوباتيين مش بيحسوا لا
بقلق ولا بخوف بالعكس دول بيزهر وبيتفك في
المواقف الصعبه وهو ده اللي احنا هنحاول
نتعلمه منهم لان عندهم صفات كتير لو عرفنا
ازاي نستخدمها باعتدال ممكن تمنحنا ميزات
كتير في الشغل وفي حياتنا العاديه بس لازم
الاول نغير نظرتنا عنهم والمرتبطه بالعنف
اه في سيكوباتيين عنيفين فعلا لكن مش كلهم
واغلبهم موجودين حوالينا في اعلى المناصب
ايوه انت سمعت صح اعلى المناصب في دراسات
كتير اثبتت ان اكت صفات منتشره بين
السفاحين السيكوباتيين زي الشعور بالعظمه
وقيمه الذات والقدره على الاقناع والفتنه
وعدم الرحمه والتلاعب بالاخرين بيشارك
فيها سياسيين وقاده العالم ان ا يا مال
بردت كده ليه بص يا صديقي السيكوباتيه
ليها اربع ابعاد رئيسيه بعد العلاقه مع
الاخرين والبعد العاطفي واسلوب الحياه
ومعدات المجتمع وكل بعد له درجات كتير
وصفات كتير بتندر تحته والشخصيه
السيكوباتيه بتبقى خليط من الدرجات دي
يعني نقدر نقول ان السيكوباتيه طيف زي طيف
التوحد يعني ليها درجات كتير جدا وما
ينفعش نحصرها في جانب واحد زي معاداه
المجتمع ونقول ان كل السيكوباتيين سفاحين
لان ده مش حقيقي اعداد كبيره جدا منهم
درجه معاداه المجتمع عندهم قليله وهم دول
اللي موجودين حوالينا في اماكن الشغل
وشاطرين جدا ودول اسمهم السيكوباتيين
الناجحين وبنلاقي بالذات في عالم رياده
الاعمال والقانون والسياسه يعني ممكن تكون
سيكوباتي ومش مجرم بس خلي بالك مش كل مجرم
سيكوباتي وهنروح بعيد ليه كتير من صفات
السيكوباتيين ثبت اهميتها في مجال الطب
بشهاده دكتور الكاتب سماه جيرتي وده اسم
مستعار زي الاسامي اللي استخدمها المؤلف
دكتور جيرتي ده جراح اعصاب عبقري بس ما
يعرفش الرحمه حتى اسمع كده قال ايه في
مسرح العمليات اولد من جديد مثل اله بارده
بلا قلب مع مشرط ومثقاب ومنشار المشاعر
ليست مناسبه لهذا الغرض لان الانفعال لا
يمكن التنبؤ بنتائجه وسيء جدا بالنسبه
للعلم الدكتور ده من افضل الجراحين في
بريطانيا ومع ان كلماته تخوف بس هي منطقيه
انت اكيد مش عايز الشخص اللي يعمل لك
العمليه يكون متوتر وخايف وقيس على دمن
كتير جدا زي القوات الخاصه والضباط والناس
اللي بتشتغل في ظروف صعبه وتحت ضغط كبير
يعني من الاخر صوره السيكوباتي المفترس
وعديم الرحمه دي مش الصوره الوحيده
للسيكوباتي اه ممكن السيكوباتي يكون عنيد
ويولع في بيت بس ممكن برض اللي يخاطر
بنفسه وينقذ الناس من البيت يطلع سيكوباتي
لان السيكوباتيه سيف ذو حدين احنا هنركز
بقى على الحد الطيب والصفات اللي ممكن
تؤهل للبطوله والتفوق والشجاعه والاهم
النجاح المهني سنه 2010 وزع عالم النفس
روبرت هير وزمايله فحص الشخصيه
السيكوباتيه بي سي ال تي على اكتر من 200
مدير تنفيذي للاعمال في امريكا وقارن
انتشار سمات الشخصيه السيكوباتيه في عالم
الشركات مع انتشارها في بقيه الناس كانت
النتيجه ايه بقى النتيجه كانت اكتساح تام
للصفات السيكوباتيه بين الرؤساء
التنفيذيين ومش بس كده دي ارتبطت ارتباط
ايجابي بتصنيفات الناس للكاريزما واسلوب
العرض ومهارات التواصل الممتازه والتفكير
الاستراتيجي الجيد عشان كده بوب هير قال
ان في السنين الاخيره بيئ الشركات بقت
انسب مكان للسيكوباتي ان بدليل ان نسبه
الناجحين من الاشخاص السيكوباتيين في عالم
الشركات اكبر بكثير من نسبه الناجحين من
الناس العاديه وهتلاقيهم في اي منظمه
المنصب العالي فيها بيمنح الشخص السلطه
على الاخرين وكمان فرصه لتحقيق فلوس وقال
في الاخر انه لو مش هيدرس السيكوباتيين في
السجون فهي درسهم في البورصه امم مش مقتنع
يا صديقي الكاتب كان متشكك زيك كده في
علاقه الصفات السيكوباتيه بالنجاح فقرر
يضحي ويتحول لسيكو باتي بس لمده ثلث ساعه
كده عشان يتاكد بنفسه ازاي الدكتور احمد
عبد الكريم استشار الطب النفسي اكتشف ان
استخدام التحفيز المغناطيسي بدرجه معينه
عبر الجمجمه ممكن يحول الشخص للسيكوباتي
تام الكاتب لما قراى الكلام ده قرر يخوض
التجربه عارف الكاتب لاحظ ايه اول ما
الجرعه اشتغلت لاحظ تعزيز دقه الانتباه
بتاعته وحدته وعارف بجد يعني ايه احساس ان
الواحد يكون ماشي في الحياه وعارف ان بغض
النظر عن اللي بيقوله او يعمله فالشعور
بالذنب والندم والعار والشفقه والخوف وكل
الحاجات دي ما بقتش ممكنه وانه مش قلقان
من اي حاجه وح حس كده ان الحياه فاتحه له
دراعتها وانها مليانه امكانيات وفرص بس
وبعدين المفعول خلص الحمد لله امم طب
وبالنسبه للقيم والاخلاق يا عم اخضر ايه
وضع السيكوباتيه السيكوباتيين ما عندهمش
قيم خاصه والمهم عندهم المكافاه ومصلحتهم
وبس بس هم شاطرين في اتخاذ القرارات دي
الصفات المعروفه للسيكوباتي من ناحيه
الاخلاق بس العلماء ما اكتفو بالمعلومات
دي وتسائلوا طب لو في قرار اخلاقي مش
مرتبط بيهم شخصيا وما فيش مصلحه مباشره
ليهم هتكون ايه نوعيه القرار عشان يجاوب
على السؤال ده رجعوا لاشهر معضله اخلاقيه
في علم النفس وهي لو في عربيه قطر ماشيه
سريع جدا وفي طريقها خمس اشخاص محاصرين بس
انت تقدر تغير مسارها وتدوس على مفتاح
التحويل بس المسار الثاني في شخص واحد بس
محاصر فهل هتدوس على مفتاح التحويل حسب
الدراسه اللي عملها عالم النفس جوشوا جرين
السيكوباتيين من غير ما يفكروا قالوا
هنخليه يمشي على شخص واحد بس ونفس الكلام
قالوه الناس العاديه حتى وهم متضايقين من
الفكره طيب ايه الفكره بقى ما الثنين
قالوا نفس الحاجه اهو اسمع بس يا صديقي
الدراسه ما اكتفت بالسؤال ده وعلت المستوى
شويه وشخصان الموضوع وسالت طب لو قطر ماشي
برده بسرعه جدا في مسار خمس اشخاص بس
المره دي انت واقف ورا شخص ضخم على جسر
مشا فوق القطبان والطريقه الوحيده عشان
تنقذ الخمسه دول انك تزق الشخص ده وهيموت
بس عشان حجمه هيغير مسار العربيه وهين قذ
خمس اشخاص فهل هترضى تزقه وخد بالك عدد
الارواح زي ما هو خمسه وص واحد بس انت
قلبك مش متوعك ليه بقى ايه الفرق ان
الحاله الاولى تعتبر معضله اخلاقيه غير
شخصيه بترتبط في دماغنا بالمناطق الخاصه
بالتعاطف البارد القائم على المنطق
والتفكير العقلاني لكن الحاله الثانيه
تعتبر معضله اخلاقيه شخصيه دي بقى بتدق
على باب مركز عاطفه الدماغ المعروف باسم
لوزه الدماغ ودي بتمثل دايره التعاطف
الحار في المعضله الاولى كان رد
السيكوباتيين زي الناس العاديه وفي الحاله
الثانيه السيكوباتيين هيوافقوا يزقوا
الراجل على عكس الناس العاديه وده لان
عندهم نقص في التعاطف الحار لكن في
التعاطف البارد القائم على الفهم بس
بيتفوق وبيفكروا بمنطق وبس وفي الصوره
الاكبر يموت خمسه ولا واحد طبعا مهما
كانت الطريقه وعلى فكره القدره على فصل
التعاطف الحسي البارد عن التعاطف
الانفعالي الحار ده ليه مزايا في بعض
المجالات زي القانون مثلا والدليل على ده
رس وصلت للكاتب بعد انطلاق المسح
السيكوباتي البريطاني الكبير وده كان مسح
هدفه تقيم مدى انتشار الصفات
السيكوباتيه داخل القوى العامله الوطنيه
لاقوا مهن ايه بقى فيها اكتر صفات
سيكوباتيه رئيس تنفيذي زي ما قلنا بعدها
المحاماه واصحاب المهن في الاعلام وبعدها
مندوب مبيعات وجراح دول كانوا اكث خمس مهن
فيها صفات سيكوباتيه المهم جت لي الكاتب
رساله بتقول ادركت من وانا طفل اني كنت
بشوف كل حاجه بشكل مختلف عن اللي حوال ويا
بس ده ساعدني الشخصيه السيكوباتيه تعتبر
دواء في العصر الحالي ولو اخدتها باعتدال
ممكن تفيدك فعلا الراجل ده كان محامي دفاع
كبير جدا في بريطانيا فبدا الكاتب يسال
نفسه هل الراجل ده عنده حق هل ممكن
السيكوباتيه تعتبر دوا نقدر نزود شويه
منها لما تفدنا طب شكله ايه الدوا ده بعد
بحث كبير ومقابلات مع سيكوباتيين كتير حدد
الكاتب الدوا ده في سبع صفات سماهم
بالانتصارات السبعه المميته ودول في
الحياه كلها مش في الشغل بس اول انتصار هو
عدم الرحمه في المواقف اللي بتحتاج قرارات
حاسمه ثاني انتصار هو السحر او الفتنه
وقدره السيكوباتيين على سحر الاخرين دي
حاجه مؤكده ومفيده جدا في كل المواقف ثالث
انتصار للصفات السيكوباتيه هو التركيز لما
بيتحطوا قدام السيكوباتيين مهمه معينه
فيها مكافاه فوريه تحس ان دماغهم كده بتحط
مصدات تمنع اي مشتتات انها تدخل لا خوف
ولا توتر ولا بص زميلك بيعمل ايه ولا فكر
لو فشلت هيحصل لك ايه ما فيش الكلام ده
خالص هم بيستبح كل حاجه حواليهم كان عندهم
رؤيه مركزه بس على المهمه اما الانتصار
الرابع فهو الصلابه الذهنيه وده معناه ان
السيكوباتيين بيعرفوا يتصرفوا في اخطر
المواقف وبكل برود ولا مبالاه وبيست الشهد
الكاتب باهميه الصفه دي باللي حصل مع رحله
نيل ارم سترونج للهبوط على القمر واللي
كانت معرضه انها تبوظ ويموتوا كلهم لولا
ان نيل كان هادي وانقذهم الانتصار الخامس
هو عدم الخوف واخذ المخاطرات وده مفيد جدا
في الشغل سادس صفه هي اليقظه التامه الناس
العاديه بتقلق زياده وبتشغل بالها في ايه
اللي ممكن يحصل وايه ممكن يفشل لدرجه انهم
بيغيبوا عن الحاضر السيكوباتيين بقى مش
كده والخدعه بتاعتهم وده على لسان
سيكوباتي حقيقي انك تمنع عقلك من انه يجري
قدامك ولو خلاص هتموت وتستخدم خيالك
استخدمه لصالحك يعني المره الجايه اللي
تحس فيها بخوف فكر لو انا مش حاسس
بالطريقه دي كنت هعمل ايه والاجابه اللي
تيجي على بالك اعملها بدون تفكير اخر
انتصار للصفات السيكوباتيه هو الفعل
السيكوباتي عايش في الحاضر وبس لا بيبص
على مستقبل ولا على ماضي وده شيء مفيد جدا
في عالم المال عندك مثلا دون نوفيك ده
تاجر اشتغل لمده 16 سنه وما خسر قرش وهو
يا للا المفاجاه سيكوباتي وهو اللي بيصنع
نفسه كده على فكره لما قابله الكاتب ساله
ايه اللي بيخلي اي تاجر ناجح قال له ان
التاجر الناجح لما بيخرج من مكتبه في اخر
اليوم ما تكونش عارف هو كسب مليار جنيه
ولا خسر اخر معاه يعني ما فيش انفعال
بيظهر عليه ولا بياثر على قراراته هو
بيفكر بس في الحاضر انما اللي حصل امبارح
مالوش علاقه بالنهار في الاخر الكاتب
بيقول ان المهارات النفسيه دي لو طبقناها
بعنايه واهتمام مناسبين ممكن تساعدنا في
اننا نحصل على الحياه اللي عايزينها
ونستجيب صح لتحديات بس من غير ما تحولنا
لاشر بس مربط الفرس فين بقى في التطبيق
والسياق يعني عدم الرحمه والصلابه ممكن
تخليك حازم اكتر في الشغل لكن زيادتها
جامد ممكن تحولك ل طاغيه وده طبعا مش
المقصود واخيرا الهدف من الكتاب مش انك
تتحول للسيكوباتي لكن هو بيقول ان في صفات
من السيكوباتيه ممكن تستعيرها وتستفيد
بيها بس طبعا بحرص شديد وبحذر ومن غير ما
تفقد طبيعتك وضميرك وبس كده
سلام 
