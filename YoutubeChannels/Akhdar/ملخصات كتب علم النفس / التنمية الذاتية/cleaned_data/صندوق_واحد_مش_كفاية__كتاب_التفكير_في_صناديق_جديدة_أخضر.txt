بتبدا احداث مسرحيه لا مخرج للفيلسوف
سارتر والشخصيات الرئيسيه محبوسين في اوضه
كده شبه الصندوق والاوضه دي كانت هي
الجحيم وعلى مدار احداث المسرحيه هم
بيعانوا وبيخبطوا ويعملوا كل اللي يقدروا
عليه عشان يخرجوا وفي اللحظه الاخيره
بيفتح الباب اخيرا الكل بيجري ناحيه الباب
علشان ينفد بجلده لكن ستوب مش ده اللي
بيحصل ما حدش طلع كلهم متكومين جوه ومش
قادرين يخطوا خطوه واحده بره الباب انت
متخيل انهم فضلوا يكملوا في الجحيم من
مبدا اللي نعرفه احسن من اللي منعرفوش ومن
الخوف انهم يبداوا من الصفر في مكان مجهول
حتى لو كان الجنه وفي مكان اخر بقى كان
فيه كلب اسمه سارتر هم سموه على اسم
الفيلسوف نفسه اه الكلب ده كان بينط كل
يوم من فوق السور بتاع مزرعه صحابه علشان
ينطلق ويلعب مع الجيران وبعدين صعب على
اصحابه وشالوا له السور ومع ذلك صارتر فضل
ينط كل مره من نفس المكان ومش قادر يشوف
ان السور خلاص ما موجود وده ليه بقى ولا
ما كانش اعمى ده حصل لانه فضل محتفظ
بالتجربه السابقه ان الطريقه الوحيده
للخروج هي بالنط من على السور لدرجه خلته
مش قادر يدرك ان السور خلاص ما بقاش موجود
اللي عملوه شخصيات المسرحيه واللي عمله
الكلب ده مشابه لطبيعتنا احنا كبشر احنا
على طول بنخلق قوالب ذهنيه تريحنا وبنحصر
نفسنا فيها والقوالب دي هي الصناديق اللي
بنحطها فوق دماغنا ونبص منها على العالم
وللاسف على قد ما هتبان في الاول انها
بتساعدنا الا انها في الحقيقه ممكن تضرنا
وتمنع عقلنا عن انه يفكر بشكل مختلف او
انه يتقبل اي حاجه مش بتتماشى مع نظرته
للحياه وعشان كده كتاب حلقتنا النهارده
التفكير في صناديق جديده نموذج فكري جديد
للابداع في عالم الاعمال ليلوك دي برافندر
والان اني هيعرفك ازاي تبص الاول على
صناديق تفكيرك بموضوعيه علشان تعرف
سلبياتها وبعدين يعلمك ازاي تعمل صناديق
جديده تساعدك على حل اي مشاكل تواجهك
بطريقه مبدعه وعمليه ومختلفه وتقدر تقرا
وتسمع مراجعه الكتاب على تطبيق اخضر مع
ملخصات الاف الكتب اللي هتساعدك في تنميه
نفسك وما عارفك نزل التطبيق واشترك في
الباقه المميزه علشان تسمع وتقرا ملخصات
الكتب في 15 دقيقه بدون اعلانات وخلينا
دلوقتي نشوف الكتاب بقى بيقول لنا ايه كل
الناس بتقول لك فكر بره الصندوق فكر بره
الصندوق لما الواحد زهق والله لحد ما
الكتاب ده قرر يطلع بيه الجديد ويقول لك
انك عمرك ما تقدر تستغنى عن الصناديق دي
اصلا وان عقلنا في الحقيقه ما بيعرفش
يفهم الواقع ولا يتعامل معاه الا بواسطه
الصناديق وده لان التفكير في اي حاجه في
الدنيا بيشمل عمليه تصنيف واي حاجه العقل
بيواجهها يا بيحطها بفئه قديمه يا هيعملها
فئه جديده اعتبر عقلك زي الدولاب كده
مليان ادراج واقسام كتير عقلك محتاج يصنف
كل حاجه لخبرات تجارب وفئات مفهومه زي ما
في الدولاب يفصل الشرابات عن التيشرتات
بالتالي بنلاقي ان نصيحه التفكير خارج
الصندوق دي مش نافعه قوي وعلى قد ما بتبان
من بره حلوه ومبدعه وبسمسم لكنها ملهاش
معنى لانها مش بتقدم اي توجيه للناس ازاي
يلاقوا حلول افضل كانك بتقول لحد ما تسوقش
على الطريق الفلاني لكن مش بتدي له اي
معلومه عن الطريق الصح ولا بتحدد المشكله
فين في سواقته هو ولا في العربيه ولا راح
بتوك توك مثلا عادي طيب هو ايه بقى الحل
العبقري اللي هيحل الموضوع ده الحل هو انك
تعمل صناديق تفكير جديده لكن بمواصفات
مختلفه وتكون بتقدم عدد لا نهائي من
الحلول والامكانيات زي ما عمل السويسري
المتهور ريمولانج سنه 2012 لما نط من
طياره فوق سويسرا وكانت قفزه سقوط حر من
اكثر من 600 متر فوق مستوى البحر وهو لابس
بدله باجنحه حرفيا وترس ميل وكل ده لانه
بدل الصندوق اللي بيقول ان البشر ما
بيقدروش يطيروا بفكره طبعا البشر يقدروا
ليه لا وده مش مع تنط زيه لا ما تجيبلناش
مصيبه الله يسترك احنا عايزينك يا دوبك
تنط بره حدود طريقه تفكيرك القديمه بس
لازم تفهم الاول الصناديق الحاليه اللي
بتحكم تفكيرك والاهم تعرف الثغرات اللي
هتخليك تخرج منها وبعد ما تخرج هتروح فين
واحنا هنقول لك دلوقتي ازاي تعمل كده من
خلال خمس خطوات بالظبط هنعتبرهم وصفه
صناعه الصناديق الجديده والخطوه الاولى
بتقول لك عيد النظر في الاساليب والطرق
اللي انت متعود تستخدمها علشان تنجز اي
حاجه في حياتك يعني بدل ما تمشي من الطريق
اللي انت متعود عليه وانت رايح الشغل اسال
نفسك هل ده احسن طريق وجرب تاخد طريق تاني
فعلا وبدل ما تبدا اجتماع الشغل بوش خشب
وكلام جد جرب تبدا بنكته مثلا اعاده النظر
في كل حاجه هيزود من ابداعك ويخلي ذهنك
مفتوح عندك مثلا ديك فوزبري ده واحد كان
مشارك في مسابقه القفز العالي سنه 1968
الراجل ده نط بالعكس حرفيا نط بظهره
وساعتها الناس صخرت منه ده ما كانش
المتوقع او المعتاد لكن المفاجاه بقى انه
فاز في المسابقه دي وحقق رقم قياسي جديد
وتسمي طريقه القفز دي على اسمه ولحد
دلوقتي ما حدش فاز بميداليه ذهبيه غير
باستخدام قفزه فوزبري طيب اعاده النظر دي
نقدر نوظفها ازاي اروح اشك في شكل قدام
المرايه واقول انا مش قصير اوزعه انا طويل
واهبل لا طبعا مع انها تبقى حاجه تضحك
بصراحه بس الكتاب بيقول لك على تدريبات
كتير ممكن تطلعك من اليقين الوهمي ده
اهمهم تدريب بيقول
لك مناخ للشك التدريب ده بيقول لك تسال
نفسك ايه من تصوراتك واعتقاداتك ممكن يكون
بيخدعك افتكر كده كمل الانطباعات الاولى
اللي خدتها على الناس وطلعت غلط وعامه
احنا عقلنا بيغلط كثير وخصوصا في القرايه
الاوليه عايز دليل كتير مننا بيخافوا من
الطيران وبيعتبروه وسيله خطر اكتر بكتير
من العربيات في حين انه بالعكس احصائيا
السفر بالجو اامن بكتير من السفر
بالعربيات طيب ليه عقلك بيصور لك ان
الطيران اكتر ده لانه بيستخدم اختصار عقلي
اسمه الاستدلال وفقا للتوافر يعني هي دي
المعلومه اللي قدامه بوفره اكبر حوادث
الطيارات بتسمع جدا وفي افلام كتير اتعملت
عنها يبقى الطيران اخطر معروفه يعني فخلي
بالك بقى وما تثقش في ردود افعالك الاوليه
ولا في اول معلوم عقلك بيقدمها لك وعيد
النظر في كل شيء كده خلصنا الخطوه الاولى
للتفكير في صناديق جديده وهندخل على
الخطوه الثانيه اللي بتقول لك استكشف كل
الاحتمالات الممكنه وبتقول لك ادخل على
العالم برجلك اليمين وبص له الشك والتحليل
لان دي الخطوه اللي هتبدا فيها تبحث
وتكتشف العالم انت هنا بتبدا تسال نفسك
ايه اللي اقدر اتعلمه عن الموضوع وهل انا
بطرح الاسئله الصح ومحتاجه ابحث فين
وخلينا نطبق الخطوه دي على عالم الاعمال
يعني لو مشكلتك في الشركه بتاعتك فانت
محتاج تجمع اكبر معلومات عن مجال صناعتك
واحوال الشركه بتاعتك ونوع المنتجات
واحوال الاقتصاد العالمي وبلاوي تانيه
كتير وطبعا مش هتقدر تدور في كل ده بس ما
تقلقش الكتاب حدد لك اهم ثلاث مجالات تبحث
فيهم واول مجال هو المستهلكين لانك محتاج
تتعرف كويس على الافراد اللي بيشتروا
المنتج بتاعك وايه العوامل اللي بتخليهم
يفضلوه عن غيره واللي ممكن يبقى ناقص في
رحلتهم الشرائيه يعني مثلا ماكدونالدز
عملوا تغييرات كبيره في المنيو بتاعهم
علشان يلبوا حاجات المستهلكين زي انهم
بداوا يقدموا سلطات ويزودوا شرائح تفاح في
وجبات الاطفال وده زود من مبيعاتهم وثاني
مجال هو استكشاف المنافسين وهتبحث فيه عن
العوامل اللي بتحرك استراتيجياتهم وتحدد
نقط ضعفهم وقوتهم وكمان تتاكد هل اللي انت
شايفهم منافسين دول شايفينك كده برضو يعني
مثلا شركه بيبسي هي المنافس الرئيسي
لكوكاكولا لكن كوكاكولا مش هي المنافس
لبيبسي ليه لان كوكاكولا بتركز على
المشروبات الغازيه بس لكن بيبسي بتمتلك
علامات تجاريه تانيه في مجال الماكولات
يعني المنافسه بينهم مش زي ما تخيلنا ومش
زي ما بتوحي اعلانات رمضان ثالث مجال
والاخير في رحله استكشاف الممكن هو
التوجهات الكاسحه ودي الحاجات اللي ممكن
تقضي عليك وعلى شغلك وعلى الكوكب كله
وبنواجهها بالتفكير المستقبلي وبانك تتخيل
سيناريوهات مختلفه وتشوف هتتصرف معاها
ازاي زي انتشار فيروس كورونا مثلا والكتاب
هيقول لك على طرق كتير لكل عنصر فيهم
وازاي تفكر فيه بشكل اوسع من كده كمان لكن
احنا دلوقتي هنبدا بقى الخطوه الثالثه
خطوات صناعه صناديق جديده واللي هي التشعب
وده هيخلينا نبدا نطلع افكار فعلا وفي
خطوه التشعب انت محتاج تسمح لنفسك تغلط
وتبتكر وتطلع بافكار غريبه بدون خوف المهم
بس قبل ما تبدا في التشعب انك تكون مجهز
نفسك بالمساله الاساسيه اللي بتحاول تدور
لها على اجابه والخطوه دي بتبقى فعاله
اكتر لو كانت جماعيه ويا سلام لو كانت
بعيد عن مكان الشغل وفي جلسات التشعب دي
في كم حاجه ممكن تضمن لك نجاحها اولها ان
لازم يكون عندك هدف واضح ويكون كل اللي
موجودين عارفينه يعني تقول من الاول مثلا
عايز اطلع من الجلسه بافكار تخلي الناس في
موزمبيق يتكلموا على منتج البسكوت الرائع
بتاعي تاني حاجه
ركز هنا انك تخرج باكبر عدد من الافكار
وتقبلهم كلهم لان اي فكره مهما كانت سيئه
ممكن تطلع منها بفكره تانيه زي شركه
الاتصالات اللي كانوا عايزين يعملوا فيها
دعايه ايجابيه بانهم يكافئوا المشترك رقم
10 بجائزه ملفته للانظار وفي التشعب
اقترح واحد من الموجودين انهم يجيبوا له
الشخصيه المفضله المشهوره ليه لحد البيت
والفكر عجبتهم في الاول وبعدها بشويه لقوا
انها تبقى حاجه مكلفه ومش عمليه وازاي
يعني هيجيبوا لحد الملكه اليزابيث ولا
جوليا روبرتس على البيت بس بعدها رجعوا
لفكره تاني وقرروا انهم يجيبوا له شبيه
الشخص اللي يحبه وبالفعل عملوها وكانت
حمله مرحه وناجحه جدا واخيرا بص للقضيه
الاساسيه بتاعتك من كذا زاويه وحاول تحطها
في اطار جديد زي ما عملت شركه جينر اللي
بتاعه التامين اللي كانت عايزه تحسن
موقعها الالكتروني وبدل ما تسال بكل بساطه
ازاي اخلي الموقع احسن سالت ازاي ممكن
جدتي تفرح لما تلاقي جنرال على النت كده
بعد ما شطحت بخيالك في خطوه التشعب بتيجي
الخطوه الرابعه بقى عشان تنزلك لارض
الواقع عشان هنبدا التطبيق والخطوه دي
بعنوان قارب ودي المرحله اللي هتقيم فيها
افكارك وتختار اكتر فكره هادفه وقيمه
وتبدا تترجمها الواقع وهي زي التشعب في
انها بتحتاج وجود ناس تانيه معاك وبتحتاجه
تحدده فيها ثلاث حاجات مهمه جدا اولها
القيود الاساسيه اللي بيتوقف عليها نجاح
الفكره او فشلها يعني مثلا لو شركتك خاصه
بصناعه الهدوم وفي مخزون قليل من الحرير
في بلدك فما ينفعش تعرض افكار لهدوم
حريريه ده غير قيود الدوله زي المنتجات
المحظوره اللي ما ينفعش برده تكسرها تاني
حاجه المعايير اللي هتستخدمها علشان تقرر
ايه الافكار اللي ليها اولويه والمعايير
دي بتضم التكلفه والجهد والخبرات اللازمه
وموافقه الفكره لاهداف الشركه وغيرها كتير
تالت حاجه هي اجراءات الاختيار والتصويت
ودي بتحدد مين له حق التصويت والاختيار
وممكن يحصل على كذا مرحله بدايه من
الموظفين الصغيرين للمديرين ولو ما وصلتش
لحاجه تناسب الكل ممكن تقرر خطوات التشعب
والتقارب لحد ما توصل للفكره اللي ترضي
الجميع طيب كده خلصنا الخطوه الرابعه من
خطوات صناعه صناديق جديده وهندخل على
والخمسه والاخيره ودي خطوه بتقيم فيها كل
اللي عملته هتقول الله مش احنا لسه عاملين
تقييم في الخطوه اللي فاتت اه ونعمل تقييم
تاني وتالت ورابع وبلا كلا كمان زي ما
الكاتب بيقول الخطوه الاخيره بتقول لك ما
تثبتش على الفكره ولا على الصندوق لان ما
فيش فكره هتفضل كويسه للابد وكل صندوق
مهما كان فعال ومبدع في الاول هيجي عليه
وقت وهيحتاج انه يستبدل وكله رايح وما
دايم الا وجه الله معلش اندمجت شويه المهم
يعني لو طلعت بفكره عبقريه من الخطوات
اللي فاتوا دول ده مش معناه انك خلاص ما
تفكرش تاني بالعكس عشان توصل لافكار
عبقريه اكتر لازم تكمل في صنع وتعديل
وتغيير الصناديق اللي بتحكم عقلك باستخدام
الخطوات دي كذا مره كمان الخطوه دي بتجهزك
للمستقبل المتغير لانها بتشجعك ترمي
الصندوق اللي مش شغال في الوقت المناسب زي
ما عملت شركه جنرال موتورز وغيرت من
نظرتها لانها ادركت في الثلاثينيات ان
العربيات ما بقتش بتست بس للتوصيل لا دي
بقت تستخدم كدليل على الفلوس والمكان
الاجتماعيه فبدات الشركه تزود مميزات
هدفها الرفاهيه فقط والمنظره وزادت
مبيعاتها فعلا على عكس شركه فورد اللي
احتفظت بتصميمها الممل وكانت هتفلس وقتها
وحتى لو شركتك وشغلك ماشيين زي الفل لازم
برضو تفتح عينك على المستقبل وتشك في
اللحظه دي وتسال نفسك انا ليه اساليبي
ناجحه دلوقتي ويا ترى الازمه الجايه هتيجي
منين وده مش هتتولد عمي ضياء لا ابسلطلي
ده بيخليك تتخيل اسوا سيناريو علشان تحط
الاساليب اللي تواجهوا بيها وهكذا نكون
خلصنا كل خطوات التفكير في الصناديق جديده
نتمنى انها تفتح لك يا صديقي باب جديد
للتفكير وتخليك تشوف المستحيل ممكن وتكسر
اللي مكتوب عليه غير قابل للكسر وبس كده
سلام
