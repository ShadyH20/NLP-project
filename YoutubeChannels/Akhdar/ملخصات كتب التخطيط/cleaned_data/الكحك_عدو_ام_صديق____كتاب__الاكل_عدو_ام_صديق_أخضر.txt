تخيل لو انت واقف في مكان كده ومستني حد
فجاه لقيت مجموعه صحاب بيتحايلوا على
الصديق ليهم يدخل معهم المطعم الفلاني وهو
واقف يترجاهم بلاش مطاعم بالله عليكم انا
منظر الاكل بيتعبني وهما يردوا انت بقى لك
يومين ما اكلتش ارحم نفسك وارحمنا شويه ثم
يستمر الحوار وكلم منه على كلمه منهم برده
بدون اي نتيجه وانت واقف مستني نهايه
المشهد ده لان الشخص ده بحسبه النظر كده
تدي له 49 كيلو ومع ذلك عمال بيقول لهم
انا تخنت قوي حرام عليكم ممكن نروح اي
مكان تاني انت طبعا بتستغرب وبتبص الكرشك
كده وتقول ده انا ما عنديش دم بصحيح وبتشك
ان كل الناس دي بيمثلوا سيناريو معين وان
في كاميرات هتطلع فجاه عشان تقول لك اهلا
بك انت معنا في برنامج الصدمه وكنا حابين
نشوف رد فعلك بس يا صديقي كمل معايا
الحلقه بقى وتعالى نكتشف ايه بالظبط اللي
بيعاني منه صديقنا ده وده اللي هنعرفه من
خلال كتاب حلقه النهارده الاكل قعدوا ام
صديق لاوسم وصفي واللي هيشرح لنا فيه
انواع اضطرابات الاكل اللي بتصيب الانسان
واسبابها وازاي يتعافى منها وايه الطرق
الضحيه لتناول الاكل عامه عشان نحافظ على
جسمنا وصحتنا ولو عايز تزود معرفتك اكتر
عن العادات الغذائيه الصحيه عامه حمل
تطبيق اخضر واسمع عليه ملخصات مئات الكتب
في 15 دقيقه بس وبدون اعلانات ومبدايا كده
لازم تعرف ان الطلبات الاكل ثلاث انواع
وكل نوع فيهم له اسم واعراض وطريقه علاج
مختلفه اول الانواع دي
في صديقنا اللي كنا بنحكي عليه ده شخص
بيعاني من خوف رهيب من زياده الوزن وعنده
هوا صغير مبرر بالتحكم في الاكل رغم انه
بيعاني من النحافه الشديده ومع ذلك شايف
نفسه تخين وحارم نفسه حتى من انه يقرب
للاكل والحقيقه يا صديقي ان الشخص ده عنده
اضطراب اسمه انوريكسيا فقدان الشهيه
العصبي وفي المقابل بقى هتلاقي نوع تاني
من الاشخاص عكس كده تماما وبيعاني من
الافراط القهري في الاكل او ادمان الاكل
اللي هو
ده الشخص اللي لو حل وحش في الامتحان
هيقول لك اطلب لنا سبع ثمان سندوتشات
شاورما نعدي بيهم الموضوع او ينزل يشتري
برطمان نوتيلا ولا كانه طلع من الاوائل
وعاده بيكون عنده زياده ملحوظه جدا في
الوزن وبيستمر في اللجوء للاكل بشكل مفرط
وقت الحالات النفسيه المختلفه قلق بقى
وحزن او انبساط او ملل ايا كان وهتلاقي
بقى في النص ما بين الحالتين دول نوع ثالث
كده بيعاني من الشراهه العصبيه بوليميا
اللي اعراضها عباره عن نوبات من النعم
والتهام كميات كبيره من الطعام في وقت
قصير مع فقدان تام للتحكم في الذات اثناء
النوبه بعدها بقى بيمارس سلوكيات قاسيه
جدا علشان يخسر كل السعرات عن طريق التقيؤ
او الرياضه العنيفه مثلا او اتباع نظام
غذائي صارم وغالبا بيكون شائع عند اصحاب
الاضطراب ده برضو سلوكيات ايذاء الجسد
والتدخين وادمان المخدرات طيب هل في سمه
مشتركه ما بين الناس اللي بتعاني من
الاضطرابات اللي ذكرناها فوق الحقيقه اه
بص يا صديقي انا هقول لك على كم حاجه كده
ممكن تلاحظها على الاشخاص المغتربين اولها
هوس السيطره على النفس بالرجيم مثلا او
بالاهتمام الزايد بمقاييس الجسم ولا كانه
محور الحياه كمان الهرب من المشاعر اما
بالاكل او بعدمه وكانه مش عايز يواجه خوفه
او فشله او ماضيه غير بالاكل او بيلاقي
هويته في الاكل غير هوس الكمال والرغبه في
اتقان العمل والدراسه بشكل الزامي جدا
بيوصلهم لحفره الاكتئاب والاحباط اساسا
لانهم بيعرضوا نفسهم للحرمان من الراحه
واللذه وعاده كمان بيعانوا من اضطراب
علاقتهم بالاخرين هتلاقي في شد ومشاكل في
حياتهم مع الناس او عزله ملحوظه بسبب فرط
الاكل او عدمه وبسبب العادات الغريبه اللي
بيعملوها وقت الاكل فحتى لو اختلطوا
بالناس ظاهريا بتلاقي جواهم فيه مشكله
وعدم ارتياح طيب يعني الاضطراب ده حاجه
بيتولدوا بها يعني ولا بيكون لها اسباب
الحقيقه الاضطراب ده مش بيظهر لوحده كده
وعاده بيكون سببه له جذور نفسيه عميقه
تتعلق بالاسره او النشاه زي ان تكون
الاسره نفسها فيها اساسا اضطرابات زي
الادمان سواء ادمان مخدرات او الغضب او
تكون الاسره مفككه وبتعاني من غياب وجداني
لاحد الوالدين وده بينقل احساس للطفل انه
غير مرغوب فيه او انه شخص سيء ده غير
الاسره المضطربه اللي بيشيع فيها السيطره
المفرطه والكبت والتدقيق في اقل
التفاصيل يعني في حاله بيحكي عليها الكاتب
الام كانت بتعد لبنتها عدد الخطوات اللي
بتمشيها وكل حركه بتتحسب بالملي حتى
تعبيرات الوش او ممكن تكون الاسره بتعاني
من هوس النجاح والاداء العالي والتدقيق
الاخلاقي واللفظي والم والرياضي يعني مش
مسموح بالتسعه من عشر دي بتاتا في اي حاجه
لازم تبقى كريسبي وجوسي هتقول لي على كده
الحمد لله انا اهل عايشين في ميه البطيخ
لا يا صديقي ما هو مش كده يا كده لان
النظام العشوائي والفوضوي والعيشه في
السبهلله للاسره برضو بيوصل لنفس النتيجه
والاسره المضطربه عامه بتوصل للطفل شعور
انه مش مقبول وممنوع يعبر عن مشاعره او
غضبه وده اللي بيخلي الطفل يكبت مشاعره
ويهرب للحاجه اللي بيستلز بها اللي هي
الاكل مثلا ولما بيحاول يستقل بيلجا لانه
يمارس السيطره على الحاجه الوحيده اللي
ممكن يملك بعض السيطره عليها اللي هي جسمه
فبتنشا عادات هوسيه بتوصل للاضطرابات اللي
حكينا عليها من شويه لكن قبل ما تروح
تعاتب مامتك وباباك على العشره كيلو
الزياده اللي في وزنك خليني اقول لك حاجه
مهمه انت مسؤول عن رحلتك الشخصيه للتعافي
والاساليب المضطربه داخل الاسره دي للاسف
بتبقى متوارثه عبر الاجيال يعني ممكن
والدك ووالدتك عنه من نفس الصراعات دي
داخل بيوتهم وهم صغيرين فاحنا مش بنلقي
اللوم على حد دلوقتي لكن حسن جوده حياتنا
بقى وننهي الماساه دي وخليني برضو اقول لك
ان اضطرابات الاكل مش مرتبطه بس بالاسره
او الناشئه لكن كمان بالاساءات الجنسيه
هتستغرب طبعا وتقول لي ايه علاقتها دي
كمان هقول لك العلماء لاحظوا ان نص النساء
المصابات باضطرابات في الاكل لهم تاريخ مع
التعرض للاساءه الجنسيه في الطفوله او
المراهقه وبالتالي بيتحول شعورهم لكراهيه
للجسد لان الخوف الطفولي او اللي حصل لها
في فتره المراهقه ده اتخزن جواها وانعكس
على تصرفاتها لذلك بتبتدي تعاقب نفسها على
اعتبار ان جسمها ده كان سبب في الاساءه
فتلاقي البنت او حتى الشاب عايز يشوه جسمه
باي طريقه حتى لو بالبدانه المفرطه ولسان
حالهم انا مش هنقص من وزني لاني استحق
التشويه ده انا جسمي ما يستحقش اني اهتم
بيه ده غير سلوكيات تدمير الذات وتجريح
الجسد طيب احنا حكينا دلوقتي على
الاضطرابات واعراضها واسبابها خلاص قبل ما
نتكلم بقى على علاج والتعافي واجب بس نعرف
ايه اصلا الصوره الصحيه للاكل اللي
المفروض نوصل لها او نمشي عليها كلنا حتى
لو ما عندناش اي اضطرابات وعلشان صريح معك
يا صديقي ما فيش طريقه واحده مثاليه للاكل
واللي يقول لك كده يبقى بيضحك عليك بس في
صوره او نطاق طبيعي من الاكل بشكل معتدل
واختيار انواع الاكل الصحيه المناسبه
لاحتياجك اليومي وانا عارف ان طبيعي الاكل
بيحقق لنا لذه كبيره بس لما بناكل اكل فيه
سعرات حراريه عاليه جدا ودهون مرتفعه زي
الوجبات السريعه بشكل متكرر ده بيفسد اصلا
مراكز اللذه عندنا لانه بيخليك تفضل تعلى
وتعلى بمعدل الاكل عشان تحصل على لذه اكتر
وفجاه مش هتلاقيها موجوده هتلاقي نفسك
مثلا بتجرب مطعم بعد مطعم وبتاخد شويه
هرمون سعاده من هنا على هرمون سعاده من
هنا وهوب فجاه تلاقي نفسك مش بتحقق المتعه
دي الا بعد عشر سندوتشات وبعد كده العشر
سندوتشات مش هيعملوا حاجه ويبقوا 15
سندوتش شيء كده اشبه بالادمان غير ارتباط
الاكل باللذه فطبيعي كمان ان الاكل يرتبط
ببعض الحاجات النفسيه والاجتماعيه وما فيش
مانع اننا احيانا نستخدم الاكل كوسيله
للشعور بالسعاده او الاسترخاء امال امتى
بتحصل المشكله لما بيتحول الاكل للوسيله
الوحيده لتلبيه الاحتياجات النفسيه
والاجتماعيه اللي المفروض يتم تلبيتها
بطرق تانيه ويبقى هي الوسيله الوحيده اللي
بسعد بيها نفسي او بلجا لها كتعويض عن
مشاعر الالم اللي جوايا وبدل ما تكون لغه
التعبير والتنفيس عن المشاعر هي لغه
الحوار بقى عندنا لغه الاكل وساعتها الشخص
بيكون محتاج يتعلم ازاي يتعامل مع مشاعره
ويعبر عنها ويلبي احتياجاته النفسيه
والعاطفيه بشكل صحيح عشان يرجع الاكل
للنطاق الطبيعي بتاعه عشان كده هقول لك
على كام حاجه يساعدوك تاكل بالشكل الصحيح
اول حاجه ما تاكلش للتسليه او وقت الترفيه
والراحه قدام التليفزيون مثلا او عشان
تعدي الوقت كده وخلاص والاهم ما تاكلش
علشان تنفس عن مشاعر غضبك او وحدتك ودور
على طرق تانيه تطلع فيها الضغط زي انك
تمارس رياضه او تقرا روايه حلوه او تسمع
حاجه مفيده زي اخضر كده يعني كمان ما
تستخدمش الاكل دائما للاحتفال ومش لازم
نتجمع على اكل خالص ممكن نتجمع على لعبه
او حوار او مناقشات او حتى نتمشى يعني
ونتجن الاكلات السريعه قد ما نقدر واخيرا
تجنب الاكل بين الوجبات كل اللي فات ده
هيساعدك انك تكون عادات غذائيه سليمه
بعيده عن الادمان وانت طبعا يا صديقي عارف
ان الادمان قاتل حتى ادمان الاكل اخضر حتى
ادمان الاكل يا صديقي واصعب خطوه في طريقه
التعافي هي قرار التعافي نفسه وطلب
المساعده وكسر حلقه الانكار وغالبا المريض
بيبدا يتغير لما يتعرض للخساره الحقيقيه
يعني لما يلاقي نفسه هيخسر بطوله او هيخسر
شخص او هيخسر صحته وساعتها بيبدا يواجه
حقيقه مشاعره ويعترف بضعفه وبالترابه عشان
يطلب المساعده واحنا في النهايه يعني بشر
يا صديقي ولازم نعترف ان احنا محتاجين
للاخرين فبلاش اسلوب انا بطل حياتي بدون
اي مساعده بالعكس انت لما تواجه نفسك
بالحقيقه هتبدا تتعامل معاها صح وهتدور
على شخص مناسب وفاهم وواعي يدعمك طيب مين
الشخص اللي ينفع نطلب منه المساعده سجل
عندك شخص عنده تدريب وخبره كافيه كمعالج
بيوازن ما بين الاحترام والتفاهم والحزم
جيد وبيحترم مشاعر غيره بيساعدك تكون
علاقات في المجتمع وتلاقي مسانده بعيدا
كمان عن جلسات العلاج هو شخصيا عنده ادراك
وشجاعه على احتياجاته مش بيستخدمك انت
لتسديد احتياجاته بتحس معه بالامان
والراحه وعدم الخوف وزي ما قلنا ان
التعافي بيبدا بمواجهه الحقايق وطلب
المساعده من المتخصص بنقول انه كمان بيبدا
بالعلاقات الصحيه الامنه في المحيط لان
العلاقه الانسانيه المستقره بين نفسه
وبالاخرين بتخلي عندنا ثقه وامان واحساس
بالقبول والدعم ومين فينا مش محتاج دعم
بلاش فكره ان انا مستغنيين عن اي احتياج
واننا مسستمين كل الامور وبلاش نعاقب
نفسنا على الاحاسيس الطبيعيه لان احنا
جوانا اطفال بجد لما تعترف بكل ده هتلاقي
نفسك بقيت اقرب للسواق النفسي طيب ازاي
اقيم علاقاتي وامتى اقول على العلاقه دي
انها علاقه صحيه والله يا صديقي العلاقات
الصحيه هي العلاقات اللي بتعرف تتكلم فيها
من غير ما تحس بالعار او الخزي وبتفضل
مقبول عند الطرف الاخر العلاقات اللي
بتشعر فيها بالقبول مهما كانت حالتك ومهما
العلاقات اللي مطمنين فيها بان اللي
هنقوله مش هيتمسك ضدنا العلاقات اللي مش
بيتم استغلالك فيها العلاقات اللي ممكن
تغلط فيها وتتسامح واخر حاجه هنتكلم فيها
هي اهميه الجانب الروحاني والجانب النفسي
في رحله العلاج لان انت عارف ان ما فيش
حاجه هتستقيم جواك الا لما تكون روحك
جواها ايمان ونفسك سويه ومتزنه الروح يا
صديقي متصله بالجسد والحاله الروحيه بتؤثر
على الشخص المريض يعني مثلا مدى تعلقه
بالله وحفاظه على الصلاه والدعاء وصحتنا
دي نعمه كبيره قوي من ربنا لو ادركنا ده
هنستشعر قد ايه ضروري نسيطر على تصرفاتنا
الخاطئه نيجي بقى للعلاج النفسي واللي
غالبا بيكون مهم جدا لان علاج الاضطرابات
دي مش بس بتكوين عادات غذائيه سليمه ولكن
بعلاج الاضطرابات النفسيه اللي وصلت لها
وهنا بيجي دور العلاج المعرفي السلوكي
وبيكون دور المعالج انه يساعد المريض على
فهم حقيقه مشاعره وسلوكياته ويكشف له
معتقداته المغلوطه ويعرفه يتعامل مع جروح
الماضي ده غير ان في حالات بتحتاج لعلاج
دوائي واحيانا كمان دخول المستشفى بالذات
مع حالات الاناركسيا اللي بيكونوا وصلوا
لمرحله شديده من سوق التغذيه لكن بالتدريج
كله هيتحسن يا صديقي المهم اننا ناخد
القرار ونبدا رحله التعافي هنتعب شويه في
اولها لكن في المقابل هنقدر نستمتع
بالباقي من حياتنا بصوره صحيه وقبل ما
تقفل الفيديو استنى انا عايز اسالك سؤال
كده بيني وبينك سمعتيني وانت بتاكل حاجه
اوعى تنسى اللي قلته لك فوق مش كل ما تيجي
ترفع عن نفسك تزود في الاكل لكن على
العموم بالهناء والشفاء يعني بصوا هنخلص
الحلقه دي وهنبدا بقى ايه نلتزم جامد قوي
قوي ونعمل دايت تمام يعني يلا سلام
