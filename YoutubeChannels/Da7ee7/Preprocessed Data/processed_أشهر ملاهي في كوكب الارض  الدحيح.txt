طب يا فندم ثانيه واحده بس
اللهم طولك يا روح
اديني فرصه ارجوك
اول شخصيه معانا شخصيه ميكي
مش حلو
هو اللي مش حلو حضرتك
انا لسه ما قلتش حاجه
مش عارف اسم مش شكله
وفيه ايحاءات كدا
هو دا دا اصلا
يا فندم دا فار
ايوه اه وبعدين
مميزاته عنده قوي خارقه
لا يا فندم بس عنده كلب
طب ما انا عندي كلب يا استاذ ديزني مالك
وعنده بنت خاطبها وعايز يتجوزها
اه وطبعا اهلها مجرمين
وعليه تار وهيدبحوه يوم فرحه
لا خالص ما فيش الكلام دا
هما مخطوبين عادي
وريني الشخصيه اللي بعدها
دا بطوط
ايوه بيعمل
عاطل
والله العظيم شكلك انت اللي هتفضل عاطل
يا حبيبي اديله ابعاد
اديله مميزات
هو خاطب برضه وعنده اولاد
دول ولاده
لا ولاد اخوه
دا اشمعني
والله مش عارف انا حسيتها كدا
اتفضل مع السلامه يا استاذ
فرصه سعيده مع السلامه
طب ثانيه ثانيه اخر شخصيه اخر شخصيه
واحد غني جدا جدا وبيعوم في خزنه فلوس
عم دهب
دا ازاي دا بقي
بينط يعوم في العملات كداهو
دا رقبته تتكسر دا
لا والله بيعوم عادي
يا ابني يا حبيبي فيزياييا ما ينفعش
ولا امشي اطلع بره
لا لا لا طب ثانيه ثانيه اخر شخصيه
رايك في سونيا
غريمه عم دهب
اوبا اكيد فتاه ليل بتصرف علي اخواتها
وطمعانه في فلوسه
لا لا لا حضرتك
ساحره شريره وطمعانه في فلوسه برضه
بص يا ديزني انا حاسس ان انت شاب واعد
دا بس من ذوق حضرتك يا فندم
بس حمار
تسلملي يا فندم
الاطفال يا حبيبي مش عايزه الكلام دا
الاطفال عايزين ضرب نار وعنف واغراء
الاطفال
اه امال
اسمع بقي واكتب ورايا
ميكي دا هيكون فار ما بيخلفش
ميكي
اه
وهيجيبها في مراته ميني
بس انا لسه ما سميتهاش ميني
هتسميها ميني
بطوط بقي هيبقي طفاش خزن
وعايز يتوب ويتجوز حنه
بصراحه كنت بافكر اسميها بطوطه او زيزي
بس بس بس بلاش عبط
عم دهب عينيه من حنه
فهيخطفها من بطوط
وطبعا بنكتشف ان عم دهب
قتل ابو بطوط عشان ياخد ورثه كله
الشطاره
اسمع يا سياده المنتج
انا سيبتك تتكلم كتير
لو كنت فاكر ان بفلوسك وسلطتك
هتقدر تشتري شاب غلبان ضعيف
وتفرض عليه رويتك الفنيه
غصب عنه وعن احساسه بالفن
فاحب اقولك انت نجحت
ها امضي فين
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
باقولك يا عزيزي انت بتعمل حاجه دلوقتي
لا ليه يا
تعالي اخدك من ايدك الي ديسمبر
في عز الحرب البارده
بين الاتحاد السوفييتي وامريكا
ما تاخدني ل العبور
الله افرح ب
في الوقت دا
رييس الاتحاد السوفييتي نيكيتا خورتشوف
بيزور الولايات المتحده الامريكيه
ليه
عنده قمه مع الرييس الامريكي ايزنهاور
خلال رحلته
الرييس السوفييتي هيزور هوليوود
وهيقابل مغنيين ومشاهير
زي مارلين مونرو وفرانك سيناترا
دا يا عزيزي بيبين مدي القوي الناعمه
لالولايات المتحده الامريكيه
ان الرييس السوفييتي يروح بلد عدوته
فيحاول يشوف
الفنانين اللي فيها والمغنيين بتوعها
ينبهر بالناس
اللي بتعبر عن ثقافه البلد بالفن
خد بالك يا عزيزي ان خورتشوف مش ضيف
هو ضيف مهم وممكن في لحظه
يشن حرب نوويه تدمر الكوكب
فيجب ان هو يتعامل معامله الضيف
تطلعله مارلين مونرو من الفريزر
هي وفرانك سيناترا يفكوا
تنضف وترش الولايات كدا
وتعمل منظر حلو كدا يعني
وبالفعل الرحله كانت ماشيه زي الفل
مش هيشقلبها غير طلب واحد لخورتشوف
يا تري هيطلب يا اسلحه
ولا نفوذ دولي ولا تنازلات سياسيه
ما فيش حاجه ببلاش
تلاقيه طالع يعمل النمره
عشان ياخد حاجات هو عايزها لدولته
مصالح يا بيه
بالفعل يا عزيزي
خورتشوف هيفرض شرطه الاهم والوحيد
انا عايز اروح

عايز اروح
لان الشيوعيه ما بتسمحش بترفيه بالشكل دا
اكيد قصدك صح
عايز تحتل بقي وتعمل نفوذ وكدا صح
لا لا
بتاعه و
صحيح يا عزيزي الموضوع يبان بسيط
احنا ودينا الرييس السوفييتي الي
وفسحناه مع النجوم
فالمفروض ان هو
ما يبقاش صعب ان احنا نوديه
يتصور مع يقابل عصابه
يستحمي مع عم
ولكن طلب زي دا كان كابوس امني في
شرطه لوس انجلوس كان معاها
كتيب تعليمات لتامين الرييس السوفييتي
حجمه صفحه
دا يا عزيزي التامين العادي
اجراءات امنيه كبيره
ما تستحملش طلب مفاجي زي اللي طلبه
ويا ريته عايز يروح يحضر حفله في مكان مغلق
دا عايز يروح مدينه ترفيهيه عملاقه
خد بالك يا عزيزي
لو حصل حاجه لخورتشوف
هتقوم حرب عالميه
الراجل لو جاله في قطر الموت
الصواريخ النوويه هتتضرب والعالم هينتهي
وطبعا ما ينفعش يتضرب علي قفاه
في بيت الرعب
الدوله الامريكيه بتقوله
بصراحه يا يعني
طلبك علي عيننا وعلي راسنا
ولكن احنا بنرفضه مش هنقدر
المثير هنا يا عزيزي
ان خورتشوف مش بس هيتعصب
ويصمم علي زياره ديزني لاند
دا هيقول انتم حجتكم
المدينه لا فيها وباء زي الكوليرا
ولا منصه صواريخ
ولا انشطه اجراميه تستحق الغاء الزياره
انا ليه باتعامل هنا كسجين
يبدو يا عزيزي ان فيه افوره
ولكن الشيوعيه مش سهله
لما يا عزيزي الامريكان بيصروا
ان دا ما ينفعش
خورتشوف بيمشي من لوس انجلوس تاني يوم
وهو في حاله من الغضب
معلش يعني كوني تلميذك
تلميذك رايت اكثر من حلقه
الراجل دا خليفه
الزعيم الحديدي هو دا
شبطان يشوف وياكل في بقه
ولو ما حصلش يزعل
ديزني لاند ليست مجرد ملاهي
كما يمكنك ان تتخيل وخيالك يسرح يعني
بينما هي عالم ساحر
بيتمني انسان انه يزوره
حتي لو كان خليفه ستانلي
لو سالتك يا عزيزي عن والت ديزني
غالبا هتكون عارفه وعارف حكايته
عن الرسوم المتحركه وازاي غير بيها العالم
وانه خلي شخصيات زي ميكي وبطوط
اشهر شخصيات في التاريخ
يمكن الشخصيات اللي عملها
تكون اشهر من شخصيات كانت موجوده بالفعل
وغيرت شكل العالم
بس النهارده انا مش جاي اتكلم
عن حاجه من دول
انا جاي اكلمك عن ديزني لاند فقط
احد احلام والت ديزني اللي فضلت تطارده
بعد ما حقق مجد في عالم الرسوم المتحركه
وكعاده كل احلامه
ما حدش امن بيه ولا صدقه الا هو
في منتصف اربعينات القرن ال
كان والت برضه في منتصف اربعيناته
كان مطقم مع التاريخ
وبعد مسيره طويله من الفشل والنجاح
الراجل كان عمل
كل حاجه ممكن تتخيلها وقفل اللعبه
افلامه بتتعرض في كل السينمات
مش بس في امريكا واوروبا
افلامه اترشحت للاوسكار
والبعض فاز بالاوسكار
كل شخصياته بقت واتشهرت
ما فيش حاجه في صناعه الكارتون
الراجل دا ما عملهاش
ولكن يا عزيزي في يوم من الايام
وهو بيتفسح مع بناته لاحظ حاجه
الاهالي لما يحبوا يفسحوا عيالهم
بياخدوهم للمتنزهات
زي حديقه الحيوان الكرنفال
ويفضلوا قاعدين كداهو
متذنبين ما بيعملوش حاجه
بالذات الاهالي قاعدين كداهو
مستنيين العيال لما يخلصوا لعب
ساعتها نورت اللمبه
في دماغ والت ديزني وجاتله فكره
انا هاعمل حديقه الاباء والامهات
يستمتعوا فيها بالظبط زي عيالهم
الفكره بقي هنا ان الحديقه
مش هتتعمل بمعايير النهارده
ولكن بمعايير المستقبل
المدينه هتقوم علي عالم من الشخصيات
اللي افني فيها عمره
تجسيد لخيال والت ديزني
اول عقبه ظهرت لوالت ديزني كانت التمويل
ازاي هينفذ هذا الحلم
في بدايه الخمسينات هيدور والت علي ممول
عشان يبني المدينه بتاعته
ولكن ما فيش ولا بنك موافق
انت صحيح راجل عبقري ودماغك تحفه
ولغز ممتاز وهايل وعجب الولاد اوي
بس مش لدرجه تبنيلي مدينه كامله
علي نمط
ما عندكش الخبره في تصميم المدن وبنايها
والت ديزني
بعد ما قدم للعالم شخصيات خياليه
واثبت انه يقدر يعمل امبراطوريه من افكاره
لسه احلامه ابعد كتير عن عقول اللي حواليه
هيوصف الفتره ويقول
وسط بقي كل دا يا عزيزي
هيظهر اختراع مهم جدا جدا جدا
اسمه التليفزيون
دا يا عزيزي اختراع حديث ولكنه مرعب
كل صناع السينما كانوا خايفين
الله لما الناس يبقي عندها شاشات في البيت
مين اللي هييجي يتفرج علي السينمات
والت ديزني بذكايه
هيشوف حاجه ساحره في التليفزيون
وسيله يقدر يتجاوز بيها عقول الممولين
ويوصل لقلوب الملايين
يقدر من خلال هذا التليفزيون
انه يقنع الناس بديزني لاند
يوصل للناس ويعرفوه
حتي لو ما كانش معاهم فلوس
او مكسلين ييجوا السينما يشوفوا افلامه
وبالفعل هيتفق مع شركه انتاج
يعملهم برنامج اسبوعي اسمه ديزني شو
دا برنامج بيوصف
عالم ديزني جوا الاستوديوهات
بس بالنسبه لوالت
اللي كان بدا بالفعل يبني ديزني لاند
البرنامج دا هيتحول
الي الاعلان الترويجي للمدينه بتاعته
البرنامج بدا يتذاع سنه
وحقق مشاهدات جباره
لدرجه ان الشركات
اللي كانت بتعمل التليفزيونات
كانت بتبيع علي حس ديزني
خد بالك يا طفل يا مشاهد يا لييم انت
دا التليفزيون الانسب
عشان تشوف عليه اللي انت بتحبه
ما تشتري بقي اشتري يا ولا
افضل زن علي الحاج واخنق امه
خليه يجيب الجهاز
مش بس يا عزيزي شخصيات ديزني اللي هتنتشر
والت ديزني نفسه هيبدا يتشهر
الناس من خلال البرنامج هتبدا تعرف وشه
كل الناس بقت عايزه تتصور مع العم والت
اللي قدر بذكاء انه يقدم مشروع المدينه
عشان بعدها بشهور
يتم افتتاح اول ديزني لاند
يوم الاحد يوليو
في ولايه كاليفورنيا
خليني اقولك
ان يوم الافتتاح اتذاع علي الهوا
وشافه تقريبا نص سكان
الولايات المتحده الامريكيه
الافتتاح يا عزيزي ما كانش سهل خالص
هيواجه صعوبات كتير
اولا الدنيا كانت حر جدا
ثانيا الدنيا كانت زحمه جدا
كان فيه طوابير طويله اوي علي المدينه
الاقبال كمان كان مضاعف
لان هناك الالاف
من التذاكر المزيفه اللي اتباعت
كمان جوا المدينه من كتر الزحمه
الالعاب بدات تتعطل
زوار كتير
طوابير يا عزيزي
كانت بتستمر لميات الامتار
بعض الناس من كتر صعوبه هذا اليوم المرح
بيسموه
الملاهي في اول اسابيع
زارها اكتر من مليون زاير
متخيل الرقم في امريكا في وقتها
وبحلول
العدد دا ارتفع ل مليون زاير سنويا
معلش يا
اللي انت عمال تتكلم عنها
ليه جايبه كل هذه الاعداد
المختلف فيها عن ملاهي
او لعبه المنخل في ملاهي
اللي بيميز ديزني لاند انها اخترعت
ما يعرف حاليا بال
واللي بيشرحه قاموس اكسفورد
علي انه مصطلح مخصص
لموضوع او فكره ليها جوهر تاريخي او خيالي
الشكل دا من المنتزهات
هو اللي عملته ديزني
اللي كان بيميز ديزني لاند
انها كانت
بين المهندسين والفنانين
فكان والت ديزني بيسميهم ال
كلمه بتجمع بين ال الخيال
وال الهندسه
انتم يا جماعه بتبنوا خيال مش مباني
وانت داخل المبني بتحس ان انت داخل حكايه
مش رايح فسحه في جنينه
والت اصر ان المدينه كلها
يبقي ليها مدخل واحد بس
وبالتالي بدايه
وبرغم ان المهندسين ما عجبهومش الوضع دا
لانهم كانوا شايفين
ان كدا المدينه هتبقي زحمه جدا
والناس هتقعد بالساعات عشان تخش
ما انت عاملي مدخل واحد
الا ان والت ديزني
كان زي ما قلتلك مصر
انا عايز اعمل رحله بدايه ووسط ونهايه
فلازم مشهد البدايه يكون واحد
ومن بعد الباب بيتفرع الزوار ل عوالم
ال وال
وال وال
لو الزاير دخل عالم من دول
هيحس ان كل حاجه فيه بلون واحد واشكال واحده
حتي تصميم اليفط
ماشي مع الارض نفسها
وفي مركز كل عالم فيه مكان زي القلعه
تحسس الزاير ان هو دا ال
دا الهدف اللي احنا محتاجين نوصله
دا خلي يوم ديزني مش ملاهي وخلاص
دا يوم رحله
بنبدا من المدخل وبنروح للقلعه
ومش بس الحاجات
اللي كان ديزني بيفكر فيها
ديزني كان بيفكر في ادق التفاصيل
مثلا صناديق الزباله في ديزني لاند
مرصوصه كل خطوه بالظبط
ودا عشان الشركه عملت ابحاث
فلقت ان متوسط المسافه
اللي الزاير يقدر يتحمل فيها زبالته
قبل ما يزهق ويرميها في مكان
فهو هنا يا عزيزي عمل دراسه
ولقي ان انت يا جماعه
الناس بتزهق بعد الخطوه ال
فترمي غالبا زبالتها في حته
فلا نحطلهم زباله عند الخطوه ال
ومش بس كدا حتي لو رميت حاجه
فهي مش هيعدي عليها اكتر من ثانيه
قبل ما حد ييجي يلمها
وزي ما المكان المفروض يسحرك
فانت كمان ما تبوظش سحره
يعني ما فيش حاجات
زي اللبان او السجاير او الخمور
عايز تشرب فيه اماكن عامه بره مناطق اللعب
باختصار انت داخل تعيش في حكايه خياليه
ودي طبعا حاجه عملت الاباء جدا
خد بالك يا عزيزي ان جيل الاباء دا بالذات
كان متداس عليه وقتها
دا جيل شاف حروب عالميه
وكساد عظيم وانفلونزا اسبانيه
دا غير الفقر والخوف والرعب
بتاع الحياه العاديه
فلما يلاقوا قدامهم دعوه
ان هما يخشوا عالم سحري
هيبقوا هما اللي معجبين بالمكان
اكتر من الاطفال
كمان العالم دا اسعاره
في متناول ايد الجميع
خصوصا المجتمع الامريكي وقتها
كان بيمر بتحول رهيب
الرييس ايزنهاور قلل الضرايب
وحفز الناس علي الشرا والاستهلاك
خصوصا مع ظهور فكره ال
لاول مره في العالم
تخيل بقي انت عندك جيل كامل عاش محروم
حروب وكساد
وفجاه بيطلعله واحد معاه كارت سحري
ويقوله خد يا ابني
اشتري اللي نفسك فيه وانبسط
كل حاجات يا عزيزي
خلت صوره الناس عن ديزني لاند
انها تمثل الولايات المتحده الامريكيه
صوره لامريكا هتشوفها
من اول البسطاء لحد الروساء والملوك
ويصدقوا علي الاقل لوهله
انها موجوده بالفعل
كعاده ناجح
في تاريخ الانسانيه يا عزيزي لما بيظهر
بتظهر حواليه بعض الطفيليات
اللي عايز يعملي بقي مشروع زيه
اللي عايز يعمل مشروع يخدم عليه
المهم نستفيد من الراجل الكسبان
اللي في المنطقه دا
طبعا هنا الامريكان كلهم
بقوا باصين لوالت ديزني في لقمته
فبدا بالتدريج تظهر فنادق ومحلات
تفتح جنبه
يستغلوا الزوار اللي جايين يشوفوا مدينته
والت ديزني ما سابش الناس تسترزق
قالك طب ما ليه انا اولي بالارباح
وبدل ما كنت عامل صغيره
لشركتي في
احنا بقي هنعمل مدينه من بابها
مدينه تبقي بتاعتنا زي الجونه كدا
وهيسميها يا عزيزي مشروع المستقبل
بعد بحث كتير والت هيقرر
ان المدينه تبقي في فلوريدا
وتحديدا في اورلاندو
والت هياخد الف فدان
علي حدود المدينه
طبعا يا
اكيد اختار مدينه عمرانه
عشان يبقي فيها ناس
فالناس ييجوا فيدفعوا فلوس
فيزود ارباحه ابن اللذين
لا يا عزيزي والت ديزني كان بيدور
علي حته مقطوعه ما فيهاش صريخ ابن يومين
عشان ما حدش ينافسه
ولا يتفتحله فيها
وينافسه في لقمته
مكان يقدر يتحكم في كل حاجه فيه
كلها شروط بتنطبق علي هذا المكان
في النهايه هيشتري ارض فيها
باسم شركه تانيه عشان ما يلفتش الانظار
وخطه والت ان هو يشتري اكبر مساحه ارض
ويحولها لمدينه الاحلام
ولكن يا عزيزي المشكله
بالرغم من كل احتياطاته
الا انه كل ما كان يحط ايديه علي ارض
الخبر ينتشر
الخبر يا عزيزي بينتشر
ويطلع مضاربين عايزين يستفيدوا
كل واحد يجمعله قرشين
ويروح يشتري حته من الارض
حوالين والت ديزني ويسقعوها
هما عارفين ان والت ديزني
مصيره هيحتاج يتوسع
فساعتها ييجي يشتري مننا فنكسب
الموضوع دا يا عزيزي ما كانش عاجب ديزني
فقام راح جاب عملاء من ال
عملاء سابقين يساعدوه في عمل خطه
تخليه يستحوذ علي الارض اللي هو عايزها
من غير ما حد يحس بيه
تخيل يا عزيزي انت عايز تعمل مشروع
ومش عايز حد يعرف
فتقوم جايبله رافت الهجان يمسك ال
وبالفعل يا عزيزي بينجح ديزني
انه يستحوذ علي الاراضي اللي هو محتاجها
بكام بقي باقل من دولار للفدان
كدا احنا حلينا مشكله الناس ال
طلعتله يا عزيزي مشكله تانيه
وهي التعامل مع الحكومه
التعامل اللي كان مضايقه جدا
وقت ما كان في كاليفورنيا
عشان كدا لما هيروح لولايه فلوريدا
هيقولهم يا جماعه انا لفيت كتير
واخترتكم انتم اللي تحظوا
بفرصه ان انا ابني
بتاعتي عندكم
انتم ما تعرفوش
انا كان جايلي كام في
انتم يعني بصراحه
ولايتكم ما حدش بيستثمر فيها كتير
ومحتاجه مني شغل كتير اوي
انا وافقت علي المشروع دا
عشان خاطر الغلابه
اللي موجودين في والله
خلاص يا هو بيذلهم
عزيزي الفرشه كانت مهمه جدا
عشان يبينلهم ان هو الاقوي في هذا التفاوض
علي حسب كلام الصحفي ريتشارد فوجلسونج
مولف كتاب متزوج من الفقر
عالم و
فحاكم فلوريدا وقتها
وافق علي شروط والت ديزني
لان ببساطه شديده
فلوريدا كانت محتاجه الي ديزني
اكتر ما كانت ديزني محتاجه الي فلوريدا
الحقيقه ان والت واجه صعوبات
وهو بيعمل المدينه بتاعته
اللي في كاليفورنيا
لكن في المدينه الجديده
والت كان بيحلم بشيء مختلف
الفكره ما كانتش شويه العاب وملاهي وخلاص
لا دا كان عايز يعمل ما وصفه انه
مدينه مستقبل بجد
فيها مخترعين بيستخدموا وسايل مواصلات
واجهزه ما كانش لسه حد اخترعها
مدينه فيها موظفين ومدارس
ونظام بيحلم بيه كل يوم
عشان كدا برضه قال لحكام فلوريدا
انا مش طمعان في موقع استراتيجي عندكم
انا مختار موقع
عباره عن مراعي ومستنقعات غير ماهوله
بقي هي اللي هتوفرلهم كل الخدمات
كهربا ميه طرق وحتي المطافي
حكام فلوريدا قالوله
يعني انت يا عم
هتصرف علي المكان وتعمل طرق وميه وكهربا
وتدخل وتجيب موظفين
المقابل لكل دا يا
المقابل يا عزيزي كان بسيط وسهل
انا عايز يبقي ليها وضع خاص
يا تستقل عن البلد
هما يا عزيزي تقريبا
اتفقوا علي حاجه شبه كدا
مستثمر بقي وكله بفلوسه
والت اتفق ان ما حدش من موظفين الولايه
ييجي يساله عن موافقات بقي
او استخراج تصاريح او كل وجع الدماغ دا
مش عايز اختم ورق انا عايز امشي سالك
وفي المقابل فلوريدا هتكون
الموقع الرييسي لعالم ديزني
وملايين السياح هيجولها كل سنه
وفي محاوله للضغط
علي المجلس التشريعي في فلوريدا
تم انشاء المنطقه بشروطه
وظهر والت ديزني
في فيلم مدته دقيقه في اكتوبر
بيشرح فيه خططه لعالم ديزني
عالم فيه ناس حقيقيه
بشر بيشتغلوا ويتجوزوا ويعيشوا ويموتوا
كل دا جوا مدينته المستقبليه
اللي كان بيحلم بيها
في ديسمبر والت ديزني بيموت
بيموت بسرطان الريه قبل ما يكمل حلمه
العالم بيحزن علي عم والت
اللي غير حياه الملايين
الله طب يا طمني علي المدينه
اللي حصل فيها بعد ما مات الراجل
دا هو دا اللي عملها الرويه بتاعتها
كانت رويته
خليني اقولك ان اخو والت ديزني
هو اللي هيكمل المشوار
ويخلص اتفاقه مع فلوريدا
اتفاق سموه وقتها ال
عشان تكون ديزني لاند بموجبه
منطقه ذات اغراض خاصه
اتبنت بموجب قانون الولايه في مايو
دا يا عزيزي بيدي شركه والت ديزني
سيطره شبه حكوميه علي ارض
مساحتها الف فدان في وسط فلوريدا
وفي اكتوبر
بيفتتح عالم ديزني الجديد
وتتحقق امنيه والت
اللي ما قدرش للاسف يشوفها بعينه
عالم كبير مش مجرد مدينه ملاهي
فنادق ومحلات عالميه ومخيمات
ملاعب جولف وكوره كامله
تقدر تتسوق فيها
عالم ديزني بقي هو الوجهه الاولي
لقضاء الاجازات في العالم
وبعد شويه يا عزيزي
بيموت روي ديزني اخوه
بالظبط بعد افتتاح المدينه الجديده
ب شهور بس
بس بفرض الاتفاقيه اللي اتعملت
مع الحكومه بتاعه فلوريدا
ديزني لاند بقي ليها
مجلس اداره وحكومه لوحدها
وقوانين بتحميها بشكل اكبر
من مدينه تانيه في امريكا
يعني مثلا ديزني وورلد
زيها زي البيت الابيض ومبني الكونجرس
متصنفه منطقه حظر طيران دايم
ما ينفعش طياره تطير فوقيها
ولو حصل طيارات الجيش الامريكي هتتحرك
وتتعامل كانه هجوم
خليني اقولك ان من الستينات
لحد سنتين بس فاتوا
كانت ديزني وورلد
هي اللي بتفرض علي نفسها الضرايب
العم والت ما كانش صاحب شركه او رويه
دا كان مربي ومعلم
عشان كدا الشركه بعد وفاته هو واخوه
مسكها من احسن تلامذته
كارد ووكر ودون تاتوم
ال دول بيقرروا سنه
ان هما ينفذوا اخر احلام
استاذهم والت ديزني
بناء
اللي كانت عباره عن عالم تخيله ديزني
بيعرض فيه العيشه
في عالم اكثر تقدما وتكنولوجيا
وبالفعل عالم الغد بيتنفذ وبيشوف النور
سنه
لكنه للاسف
ما بيوصلش انه يبقي مدينه كامله
زي ما كان بيحلم والت ديزني
لكن برضه بيفضل نموذج للتطور
ولعالم سابق عالمنا
يعني اختراعات زي العربيات ذاتيه القياده
او ال ومكالمات الفيديو
كلها كانت متجسده
في عالم ديزني من التمانينات
ومين يعرف يمكن الهمت الالاف
ان هما يعملوا شبيه ليها في الواقع
النهارده ديزني وورلد ليست مجرد ملاهي
بل عالم امكانياته لانهاييه
انا عندي استفسار صغير
يعني فرضا انا معايا الاموال
والطاقه الكافيه لزياره
وجيت مره واتنين وتلاته
ما اكيد هازهق اكيد عرفت كل حاجه بتحصل
والله يا عزيزي نفسي في مشاكل
في العالم من هذه النوعيه
ولكن خليني اقولك حلها
عالم ديزني اتغير كتير اوي
عن الشكل اللي بدا بيه
ودا لان القاعده اللي حطها والت ديزني
وهو بيعمل العالم دا
العالم بتاع ديزني دا مش زي عالم
لان حتي التعود فيه هيبقي تعود ساحر
بيعمل عندك ذكريات ما بتتمحيش
خليني يا عزيزي
اقولك علي معلومه بمناسبه مناخيرك
هي وصلتلك يا
ايوه يا عم ما تلزقش في الموبايل كدا
باهزر معاك يا عزيزي مناخيرك صغنونه
الخلايا الحساسه للرايحه في جسمك
بتمتد لمنطقه ال في المخ
وهي المسيوله
عن توصيل الروايح لمراكز الذاكره
ودا بيخلي ذكريات الشم والروايح
عند البشر شديده الدقه
ممكن اقولك ليك
اتفضل يا عزيزي
فاكر زمان كان فيه حلقه
هو احنا مش محله يا عزيزي
انا هاشرحلك دلوقتي
علاقه الكلام اللي باقوله بديزني
هي الروايح
الروايح هي جزء اساسي من تجربه العالم دا
ال صمموا الات بتعمل روايح
تحسسك ان انت فعلا في المكان
يعني مثلا عندك شارع ماين
دا الشارع الرييسي في اول ديزني
دا شارع مليان محلات
عشان كدا هتشم فيه دايما
ريحه اكل وريحه ودخان عربيات
والروايح مش روايح حقيقيه
دا عشان بس يعملك احساس اكبر بالواقعيه
بينما مثلا
لو كنت في مدينه قراصنه
هتشم البارود وريحه ميه المحيط
كانك كنت الصديق الاوفي
لجاك سبارو بالظبط
ولو انت متعود تشوف المباني وناطحات السحاب
فمباني ديزني متصممه عشان تكون اسطوريه
بشكل لا يمكن تتعود عليه
قلاع ديزني كمان متصممه
بشكل ان هي دايما بتطل من الشمال للجنوب
عشان تعكس نور الشمس
فتطلع منوره في كل الصور
ولو خايف يا عزيزي لتزهق من ديزني
اعرف ان انت كل مره
هتزور عالم من العوالم الموجوده
لان زيارتك غالبا هتكون
علي اد عالم واحد من اللي هناك
كمان التصميم بيخلي الموضوع صعب اوي
ان انت تشوف عالم
جنب العالم اللي انت رايحه
بحيث ان انت تبقي عارف ان لسه ناقصك حاجات
كمان الطفل مثلا
لو كان ماشي في مملكه السحر
وشاف حاجه من مملكه الحيوانات
دا ممكن يفصله عن التجربه
ويشتت انتباهه بالعالم التاني
السحر يا عزيزي موجود في كل تفصيله
ولا يمكن حد يبوظه
ما ينفعش حد يكسر السر او الكدبه
اللي بين الزوار وبين المكان
ما ينفعش ميكي ماوس
يبقي قالع لبسه وواقف بيشرب سيجاره
ما ينفعش نشوف بطوط
في ال بتاعه
تخيل بطوط دا شخص عادي بياكل رز وباميه
دا شيء محبط للاطفال
عالم ديزني تحتيه عالم اخر تحته
شبكه من الانفاق المعروفه
اللي بتربط جميع مناطق المملكه السحريه
بينزل فيها الموظفين
عشان يستريحوا وياكلوا ويرتاحوا من الشغل
بيستريحوا تحت
وبعدين يطلعولك يشتغلوا شغلهم قدام الزوار
وعشان برضه خيال الاطفال ما يتشوهش
فكل النباتات والاشجار
اللي في ديزني صالحه للاكل
تاثير ديزني يا عزيزي من كتر ما هو كبير
وصل لدرجه ان انت مش محتاج
يبقي معاك فلوس دلوقتي عشان تروح هناك
فيه بنوك امريكيه عندها قرض اسمه
قرض ديزني لاند
الناس بتاخد القرض عشان تروح تفسح عيالها
فتخيل يا عزيزي تاخد قرض وما تعرفش تدفعه
فتبقي من الغارمين وتخش السجن
وكل دا عشان ابنك يركب الدوده
مدينه ديزني بقت فكره
بتتسابق الدول علي تنفيذها
وبتدفع للشركه عشان توافق بس
انها تبني عندها
ديزني ما بقتش بس موجوده
في كاليفورنيا او في فلوريدا
بقت موجوده
في باريس وطوكيو وشنغهاي وهونج كونج
ولحد دلوقتي تعتبر ديزني لاند
من اكبر اماكن الترفيه في العالم
ودي مكانه تقريبا ما بينافسهاش فيها حد
لو فكرت يا عزيزي ليه والت ديزني
ما وقفش عند نجاح عالم ديزني
وانما قرر يعمل ملاهي ثم مدينه للمستقبل
ولو عاش كان هيعمل اضعاف دا ودا
دا يخليك تفهم ان ديزني لاند فلسفه
اكتر من انها مكان
ولما والت اتسال عن اللحظه
اللي يقدر يقول فيها ان ديزني لاند اكتملت
قال ان عمرها ما هتكتمل
طول ما لسه فيه خيال في العالم بتاعنا
اما بقي يا عزيزي لو ما معاكش فلوس ديزني
ولا سفر لطوكيو او باريس
او كاليفورنيا او
وما عندكش ضمانات تاخد عليها قرض
فانت ممكن تيجي تشوف ترفيه ببلاش
موجود علي اليوتيوب كل سبت وتلات
تشوفه علي اليوتيوب
تنزل تبص علي المصادر وبس
هيطلعلك اعلانين في النص كدا جريهم
بس كدا يا عزيزي
انت عارف يا عزيزي
لما كان والت ديزني يبقي في ديزني لاند
وحد يكلمه يقوله انت فين بيقوله
كان بيقوله انا في مدينتي
قديمه بس بسبوسه
