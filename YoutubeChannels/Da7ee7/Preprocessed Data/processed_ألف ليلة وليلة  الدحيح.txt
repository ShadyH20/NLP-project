يا سندباد اعتبر الموضوع دا خلصان
انت بس ابعتلي الولا بالورق
وانا هاخلصلك كل حاجه
تمام
ماشي يا حبيبي في رعايه الله
سلامي لالشاطر هه
يلا يا حبيبي في رعايه الله في رعايه الله
صباح الخير يا استاذ جني
والله صباح زي صباح
اتفضل يا سيدي اومر
عندي امنيه
طب حلو
ربنا يخليهالك وتشوفها عروسه ان شاء الله
لا انا جاي اقدم علي امنيه
اه نوع الامنيه طيب
وهل مستوفي كل ورقك ولا هتتعبني
انا نفسي الاقي ال حرامي
مرميين في سويسرا كلهم
دا اللي هو ازاي يعني
امال انت قصدك
يا جني انت مش عارفني
لا مش واخد بالي
انا علي بابا
لا والنبي
علي بابا
اللي هو علي بابا بتاع الحواديت
ايوه بالظبط
دا انت كبرت وعجزت
وبقيت جدو علي بقي
باقولك انا مش فاضيلك
دا مكتب تحقيق امنيات محترم
يا ابني انا عندي بس امنيه
اني الاقي ال حرامي
ماشي
هاصغر عقلي واصدقك
مبدييا كدا امنيه ماديه
محتاجه جنيهات دهب
موجودين
وريني الورق
اه اوي اوي
اتفضل
يا حاج
هو انت شايفني فاضي
فقلت تيجي تضحكني
ليه بس حضرتك
ورقك ناقص
ليه بس كدا يا استاذ جني
انا معايا رساله من الوالي
اخر عنوان في البرديه عنواني
ومع حضرتك وصل نور وغاز
عظيم
فين بقي
ورق ال حرامي
هه
هل فاكرني باشم علي ضهر ايدي
ساحر هاطلعهم من الطاقيه
لازم ورق
بص انت هتجيبلي شهادات ميلاد ال حرامي
مع القيد العايلي بتاع كل واحد فيهم
اللي مات منهم تجيبلي شهاده وفاته
وتجيبلي شهاده الدكتور اللي شهد علي وفاته
غير كدا محتاج تجيبلي الورثه
عشان اتاكد ان الشخص دا مات
وان الناس خدت فلوسها
ويا حبذا كل الورق اللي هتجيبه
تصوره نسخ
مع طابع دمغه
و سبيرو سباتس تفاح
ودول لازمتهم
ريقي ناشف والله
اديك شايف الشغل مطلع عيني ازاي
مش ملاحق
ايوه يا ابني
هاتلي ميه نار والسكر بره
خليهم اتنين لو سمحت يا ابني
حبايب البرنامج مشاهديه ومشاهداته
متابعي الحلقات الجديده واللي فاتوا
السلام عليكم ورحمه الله وبركاته
اهلا بكم في حلقه جديده
من برنامج الدحيح
فارجوكم ازيدوا من لايكاته
واكثروا من مشاهداته
بلغني ايها المشاهد العزيز
ذو الكومنت الرشيد
ان ولد صغير في الصين
ابوه مات فنزل السوق يشتغل
قابل واحد وقام قايله
انا عمك وكنت مسافر
وجايلك دلوقتي عشان اساعدك
الساحر دا بيطلع ساحر شرير
عايز الشاب يساعده عشان يلاقي كنز كبير
يلف الشاب مع الساحر لحد ما يوصلوا لكهف
وهنا بيطلب هذا الساحر من الشاب
انه يدخل هذا الكهف ويشوف الكنوز
بيدخل الشاب يلاقي دهب وياقوت
ومرجان وايفون برو ماكس
ويبدا ينقل الكنوز للساحر دفعه دفعه
بص يا عمي لقينا
دا احنا هنتمرمغ في الغنا
ثانيه واحده احنا انت طيب اوي يا ابني
المهم الشاب فضل ينقل لحد اخر نقله
قام جاي عمه بطوبه كبيره
وحاططها قدام الباب
عشان الشاب يتحبس جوا
الكهف اتقفل عليه تماما
العم كان عايز يضمن
ان ما حدش يعرف ان هو اللي سرق الكنز
وهنا الشاب ادرك الحقيقه
اللي كانت غايبه عنه
يبدو كدا الراجل دا اولا مش عمي
ثانيا يبدو انه نصاب
واظن كدا ان موضوع الصخره دا
كان حركه متعمده
الشاب يا عزيزي فضل جوا الكهف يعيط
ويفتكر امه الوحيده وحبيبته بنت الملك
ماليش دعوه
المهم يا عزيزي هذا الشاب يلاقي
مصباح مصدي ونوره ضعيف
بيمسح علي المصباح بايده وبيدعكه
وهوبا يطلعله جني
بيطلعله الجني وبيقوله شبيك لبيك
عبدك وخدامك ملك ايديك
يا عزيزي
حكايه والمصباح السحري
واحده من اشهر قصص الف ليله وليله
انت غالبا خمنتها في النص
وفهمت لما قلت المصباح
بس يا عزيزي فيه صغير
مش قصص الف ليله وليله
انت دارس الكلام اللي انت بتقوله دا
يبقي معروفه
يا عزيزي قصه اتضافت
لالف ليله وليله
ضافها المستشرق الفرنسي انطوان جالان
اللي يعتبر اشهر من ترجم الف ليله وليله
ولكن يا عزيزي القصه
ليست موجوده في مخطوطه اشتغل عليها
الله امال هو ترجم القصه منين
ومين اللي اداله القصه يترجمها
انتظر لو قلتلك دلوقتي مش هتكمل الحلقه
حلقتنا يا عزيزي النهارده
عن الف ليله وليله هذا الكتاب الاسطوري
اللي بيوصفه الكتاب في الغرب وفي الشرق
انه الكتاب الملهم لكل الحكايات
خليني اقولك يا عزيزي
ان في الحقيقه والاصل
هما مش الف ليله بالظبط
انما
هما بين ليله و ليله
ثانيه واحده يا
من ل قصه
الله امال مين اللي كملهم ل
خليني اقولك يا عزيزي
ان اكيد الاجابه مش شهرزاد
في كتابه لصوص مذهلون
بيحكي الكاتب البرازيلي باولو ليموس هورتا
عن قصص كتير اتضافت لالف ليله وليله
الله طب ازاي يا
الكاتب الاصلي يوافق علي الكلام دا
ازاي حد يلعب في القصه بتاعته
بنات افكاره
سوالك يا عزيزي سوال وجيه
وبيودينا لسوال مهم جدا
مين كتب الف ليله وليله اصلا
الاجابه يا عزيزي ان ما حدش كتبها
الحقيقه ان لم تكن قصص مكتوبه
كانت قصص مرويه ما حدش كتبها
منقوله من السنه ناس كتير
وبعد كدا في فتره اتكتبت في وقت ما
ودا ياخدنا لسوال تالت مهم
هي اصلا الف ليله وليله
مين علاء الدين
مين علي بابا والاربعين حرامي
مين السندباد
مين كل دول العالم دا
كان يا ما كان في سالف العصر والاوان
ملك هندي اسمه شهريار
بيصحي الصبح
يلاقي مراته خانته فبيقوم عادمها
ويقرر انه كل يوم
هيتجوز بنت عذراء والصبح يقتلها
وبيفضل شهريار يعمل كدا
لحد ما بنات المملكه يخلصوا
بتظهر هنا شهرزاد بنت وزير الملك
وتقول لابوها يا حاج ملكك شكله مجنون
عنده من الستات فبيموت كل الستات
فيقولها بصراحه عندك حق يا بنتي
بس يعني
وانا كبرت علي ال
علي يدك حاطط صورتي بالسيف في ال
ما حدش معبرني
فتقوم قايلاله طيب يا بابا جوزهوني
وكاي بنت جدعه تقول
طبعا يا عزيزي انت عارف النهايات
الموضوع ما بياخدش ليالي علي بعض
احيانا بتيجي ت
ب و
و انا ذنبي
انا ليه اسمع القصص
هنا يا عزيزي الوزير بيرفض طبعا
يقولها انتي اتهبلتي يا بت
دا هيتجوزك عشان يقتلك تاني ليله
انا حاطك اخر واحده في ال
تقوله ما لكش دعوه انا هاتصرف
وبعد الحاح بيوافق الوزير
ان شهرزاد تتجوز شهريار
وتبدا حكايتنا شهرزاد بتحكي حكايه عجيبه
وتيجي الفجر في ذروه الاحداث
تسكت ما ليش مزاج
دا يا عزيزي في علم السيناريو
بيسمي بال
نهايه جذابه
تشد المشاهد يشوف الحلقه اللي بعدها
زي جعفر العمده
هنا الملك متابع الاحداث الدراميه
ومتشوق فضوله بياكله
فيسيبها تعيش تاني ليله عشان تكمله القصه
هنا شهرزاد كانت بتحكي الحواديت
بتكنيك انها تبقي محكيه جوا بعضها
يعني كل قصه متفرع منها قصه
عشان تطلع قصه جديده
الاطار العام دا
بيتحكي فيه عدد لانهايي من الحواديت
الحواديت اسمها ليالي
وبتفضل شهرزاد تحكي
لحد الليله الاولي بعد الالف
وبعدين تتاوب وتقوله هاكمل بكره
ومسرور السياف يروح
دا يا عزيزي ال الاساسي
اللي ما حدش غيره
شهرزاد وشهريار والحواديت
ولكن كل واحد بقي بدا يدس
في كل ليله حكايه تخصه هو
شهرزاد بتحكيها وشهريار بيسمعها
احنا لسه جوا ال
زي ما عمل المستشرق الفرنسي جالان
اللي حكايته بتبدا سنه
لما بيسافر يشتغل
في القنصليه الفرنسيه في اسطنبول
بيروح يقابل واحد اسمه تشارلز اويلر
عشان يشتغل معاه في جمع المخطوطات
الهدف يا عزيزي كان بعيد
عن اللي احنا بنتكلم فيه
الهدف كان جمع مخطوطات عن الكنايس الشرقيه
واي مخطوطات كامله
وركز معايا في موضوع كامله دا
عشان هنحتاجه
هذا المستشرق بحث عن المخطوطات جابها
نقلها قصر الملك لويس الرابع عشر منه
بيبدا كمان يجمع مخطوطات
الشرط فيها انها تكون كامله
لان هتقع في ايده مخطوطه لالف ليله وليله
بس هيلاقي فيها ليله بس
يعني ناقصه ناقصه كتير جدا
ليله مش موجودين
جالان اشتراها من حسابه الخاص
وقرر انه يترجمها
وبينشر اول اجزاء الليالي العربيه
سنه
هو يا عزيزي ينشرها من هنا
وفرنسا تتقلب من هنا
القصص القصص
العوالم العجيبه الغريبه وه
ويبدا يا عزيزي الغرب مره واحده
يتهوس بالف ليله وليله
كانه بيتابع مسلسل بحلقات ومواسم
بس يا عزيزي ما تنساش
احنا معانا حلقه بس
التركي الضعيف منه ب
محتاجين نزود
عايزين نغطي ال
سيبمسونز يا عزيزي حلقه ولسه شغال
بالفعل يا عزيزي جالان بيواجه مشكله
لان سنه
بيلاقي الناشر بتاعه داخل عليه
بيقوله يا اسطي فين باقي الليالي
المعرض قرب وال داخل
خلاص ما عادش فيه ليالي تانيه
الاصلي منه خلص
فالناشر يقوله ولا يهمك يا سيدي
الاصلي يتضرب
وهنا جالان هياخد من الناشر
قصص جديده من الف ليله وليله
نسخ بحكايات جديده تماما
جبتها منين يا عم الناشر
هيقول لجالان ان
ترجمه فارسيه لالف ليله وليله
عملها مستشرق اسمه فرنسوا بيتيه
الحقيقه يا عزيزي ان دا كله نصب هجايص
الهدف بس منه ان الناشر يكمل الحكايات
قصص المستشرق الفرنسي
ما لهاش مخطوطات اصليه
واغلبها سمعه في رحلات وهو معدي
لت مصاطب يعني
ما لهوش علاقه بالف ليله وليله
جالان ما بيياسش وبيفكر في حل
يخليه يكمل بقصص
عندها نفس الجوده بتاعه القصص اللي فاتت
وبيجيله الحل يوم مارس
الكلام دا بيحصل لما بيزور جالان
صديقه لوكاس في باريس
هناك يا عزيزي بيقابل شاب
اسمه حنا دياب الماروني
الراجل دا هيغير حياه جالان
حنا من مواليد مدينه حلب
مدينه القهاوي فيها كانت منتشره
بيدخلها الحكايين يحكوا حكايات
دا كان استعراض مهم
ان ييجي الحكاء ويحكي القصه
وبسبب هذه النشاه
حنا كان حكاء بالفطره
لما بيقابل جالان
بيحكيله عن حلب والشرق
وعن رحلاته مع صديقه بول لوكاس
وهنا جالان بيشوف في حنا
ميزه مهمه جدا
حنا عنده مهاره في سرد حواديته

جالان بيقعد كدا ويفكر
ياه انا لقيتها الراجل دا هيحللي مشكلتي
الراجل دا كان عند البلاد الغريبه
اللي موجوده في الشرق
سمع من قصصهم وبيعرف يحكيها
تعالالي يا
انا ارتحتلك اوي احكيلي
ما بين مارس ويونيو
بيحكي حنا دياب لجالان قصه
منهم قصه والمصباح السحري
اشهر قصه في الف ليله وليله

و وال حرامي
علي الكسار
وقصه الامير والجنيه
ويكمل جالان مجلدين كاملين
من حكايات حنا دياب
جالان يا عزيزي حلب حنا
لقي فيه حل لمشكلته
روي سوقه العطشان لحكايات الف ليله وليله
مضي مواسم مع نتفليكس
بحكايات جديده هتعيش للابد
وهنا نيجي للسوال المهم
ليه شعب فرنسي اوروبي
يتهوس بهذا الشكل بحكايات جايه من الشرق
فيها مصباح واميره ولعنات وعفاريت
لدرجه انها تتحول ل
ليه كل هذا النجاح
السبب يا عزيزي هو ان كان هناك
حاله من الهوس بالشرق
هتعرف هذه الحاله بالاستشراق
الاستشراق هو مصطلح
اعاد احياءه الباحث الفلسطيني ادوارد سعيد
في كتابه الاستشراق
ادوارد سعيد بيعرف الاستشراق بانها رويه
نظمها الانجليز بعد ما احتلوا الهند
يعني يا
يعني يا عزيزي الانجليز رايحين مسافرين
يحتلوا بلاد بعيده
فعشان يحمسوا الناس
انها تيجي معاهم البلاد
لازم ي
يخلقوا حاله يخلقوا تصور يخلقوا فضول
زي الرحلات كدا
يقولك الرحله المنتظره الاماكن محدوده
رايحين اماكن مميزه خلي الشغل يشتغل
في الاخر بتبقي فلوكه
ومول العرب و
في حاله الهند بيبقي شويه بس
لازم خيال عشان الناس تيجي
لازم يبقي عندنا تصور
يجاوب علي اسيله احنا رايحين لمين
هنحتل مين وهنحتلهم عشان
التصور دا هو الاستشراق وليس الشرق
وجهه النظر بتاعه الغرب عن الشرق
بكل اماكنه الشرق الاوسط بتاعنا
الشرق الاقصي بتاع الهند والصين
والشرق الادني بتاع تركيا والبلقان
مثلا المحتل البريطاني من مصلحته
انه يشوف الشرق همجي وشهواني ومتخلف
ليه عشان كدا احتلاله يبقي مهمه انسانيه
غرضها انها تحضر هذا الشعب المتخلف
ما فيش يا عزيزي
حرامي هييجي يقولك انه حرامي
انا جاي علي نفسي عشان احتلك
يعني يا
الاستشراق سببه الاحتلال
الحقيقه يا عزيزي دا نوع من الاستشراق
ولكن هناك نوع تاني
كان سابق لدا بفتره شويه
الاستشراق بتاع الانجليز
كان انطلق من وضعيه الاحتلال
انما بقي الاستشراق اللي بدا قبل الاحتلال
كان مبني بالاساس مش علي الاحتقار
ولكن علي الانبهار
كانوا بالفعل يا عزيزي
الاوروبيين منبهرين بينا
زي ما احنا كدا نروح
وايه دا وشوف النظام وشوف الحاجات
هما كانوا ييجوا عندنا يقولوا
يا لهوي اللي بيحصل دا
ازاي الشرق عامل كدا
ما هذه الاصاله والعراقه والمندي
بطبيعه الحال
الانسان بينبهر بكل ما هو غريب
والشرق كان حقيقي فيه حضارات مذهله
ومليانه بهارات
سواء في الاطباق او في الحكايات
الصوره اللي انتقلت للاوروبيين
صوره انه مكان عجيب غريب
في بعض الاوقات
بيسمي هذا النوع من الاستشراق
الاستشراق الباروكي
نسبه الي العصر الباروكي في اوروبا
فكان بيتخيل ان الشرق مكان حر
ما فيهوش لا تكليف ولا اتيكيت ولا برستيج
ما حدش هناك لابس باروكه
ولا دلوقتي كدا زي ما انت شايف
الشرق في خيالهم كان مكان
لكل الاحلام العجيبه والغريبه عند الانسان
مكان فيه الجنس بيحصل باشكال ما حدش يتصورها
عندنا احنا
الحمد لله يا عزيزي ان ما حدش تصورها
مكان فيه جن وعفاريت
فيه حكايات عن اثار مبهره
ولكن الموضوع ما كانش كدا بالظبط
الحقيقه ان جالان
ما كانش ينفع ينقل الكلام دا
بالظبط زي ما هو مكتوب للمواطن الفرنسي
كانت مهمته انه يوفق ويولف
بين اللي قراه في المخطوطات
واللي القاري الفرنسي
متوقع انه يقراه لما يشتري
خليني اشرحلك ازاي جالان
غير في هذه القصص عشان تناسب الذوق الاوروبي
وتناسب تصورات الغرب عننا
مثلا يا عزيزي الف ليله وليله
كان فيها قصص جنسيه كتير
طبعا يا هيزود عليها
عشان يناسب الذوق الاوروبي
يا عزيزي العكس هو اللي حصل
خليني يا عزيزي اقولك بمنتهي الصفاقه
ان اوروبا لم تكن جاهزه لهذا التحرر
التحرر بتاعنا احنا يا
ما كانش مناسب للاوروبي
الله هو ما يعرفش ان فيه دش باسمه
تخيل يا عزيزي ان هناك حملات في فرنسا
بتدعو لوقف المشاهد الاباحيه
اللي موجوده في موجه كوميدي
جالان بالفعل كان مضطر يخفف من حده الجنس
اللي موجوده في القصص فعلا
طب يا ما تعديها
الراجل بيقوم بدور الرقابي
مش بس كدا
جالان كمان غير في نهايات القصص
لعب في ال والحرق
الله فين يا حقوق المولف
فين امانه الترجمه
عزيزي تذكر ان احنا بنتكلم عن القرن ال
لو تفتكر يا عزيزي الراجل دا
كان ناشر حاجته حوالين
وقتها حقوق المولف ما كانتش لسه زي دلوقتي
دا علي الكتاب اللي احنا نعرفهم
تخيل بقي دا بيحصل علي مجموعه قصص
احنا ما نعرفش لحد النهارده مين اللي كتبهم
بيقال ان في الليله التالته
ولحد الليله التاسعه
من ليالي الف ليله وليله
حكت شهرزاد قصه الصياد والجني
صياد بسيط عنده بنات بينزل يصطاد
كل مره بيطلع بحاجه غريبه
وبعدين يلاقي قمقم مختوم بخاتم سليمان
ما تفهمش ليه ما بيطلعش نص بلطي عادي
الصياد بيفتح القمقم او الوعاء
فبيطلعله جني ضخم رهيب بيملا السما
بيقوله اطلب واتمني ها تحب تموت ازاي
الصياد بيتخض وبيقوله
دا دا
فين شبيك لبيك عبدك بين ايديك
دا الاماني
اللي عايز تموت ازاي
الجني بيقوله انا نظامي كدا
اللي بيطلعني
باموته بالطريقه اللي هو يحبها
فقام الصياد فكر شويه وقام قايله
يا جني بصراحه قبل ما تموتني
انا هاسيبك تموتني بس عندي استفسار
قام قايله
بصراحه كدا يا جني انا مش مصدق
ان انت الجني الكبير دا
خرج من القمقم الصغير دا
يا اسطي والله خرجت
مش مصدق انت كبير والقمقم صغير
وريني ازاي دخلت وخرجت
فقام الجني قام قايله هاوريك يا عم
انا كنت عايش هنا كنت جوا اهو بص
فقام الجني دخل القمقم
قام الصياد قفل عليه
قد تظن يا عزيزي القصه بتنتهي هنا
ولكن الحقيقه ان الصياد
بيتفق مع الجني اللي جوا
بيقوله بص يا ابني
انا عندي استعداد ان انا اطلعك
مقابل ان انت تطلع جني عادي
من اللي هو بيحقق اماني
فبيقوم مطلع الجني والجني بيوفي بوعده
وحياه الصياد بتتغير للاحسن
في نهايه القصه
الصياد بيجوز بناته للامير وللملك
كانت القصه الاصليه
بتاعه الف ليله وليه
البطل يناسب الملك
ولكن بقي عمك جالان غير هذه النهايه
وبدل ما بنات الصياد يتجوزوا الملك وابنه
يخليهم يتجوزوا ناس عاديه
عشان دا ما كانش شيء
مقبول اجتماعيا في فرنسا
في فرنسا الملكيه
حاجه زي كدا ممكن تخلي الناس تتضايق
فرنسا بلد الطبقات واضحه فيها وصريحه
خلط بيعمل مشاكل
جو الايدي الناعمه
واحمد مظهر وصلاح ذو الفقار دا ما ينفعش
جالان مش بس كان بيغير
في نهايات الحواديت
لا دا كمان كان بيغير منها هي نفسها
عشان تناسب الذوق الاوروبي
قصه السندباد مثلا
كتبها جالان عشان تبقي شبه قصه الاوديسا
اللي هي رحله ملحميه
بيقوم بيها البطل الاغريقي اوديسيوس
عشان يرجع لمدينته
جالان كان شايف
ان دا هيقربها اكتر للعقليه الاوروبيه
فجاه السندباد الشرقي بقي بطل اوروبي
في رحله اوروبيه
في كتابه

بيقول الكاتب
ان تحوير وتعديل المستشرقين كان شيء مخيف
دا كان كان بيحصل عمليه استعمار ادبي
زي الاستعمار اللي اتعرضله الشرق بالظبط
ودا بيخلي اغلب ترجمات الف ليله
محتاجه يحصلها عمليه
محتاجين نحررها من تدخلات المستشرقين
عشان نعرف القصص الحقيقيه
او القصص الاقرب الي الحقيقه يعني
مع الوقت كتير من تصورات الغرب عن الشرق
هتتاخد من ترجمات الف ليله وليله
مش من المخطوطات من الترجمات
يعني انت كتبت قصه من تصوراتك عني
وعملت من القصه نضاره
قررت تشوفني بيها
يا اخي دا المستشرق دا عليه حاجات
في استفتاء سياسي اتعمل سنه
بيتسيل بعض الجمهوريين الامريكيين اسيله
عن قضايا مهمه زي منع استقبال
المهاجرين العرب والمسلمين لامريكا
ومن ضمن الاسيله يا عزيزي اللي بيتسيلوها
هل تويد قصف او
يا عزيزي المدينه
اللي عاش فيها علاء الدين في قصته
تخيل بقي يا عزيزي ان الدراسه بتقول
من الناس ايدوا قصف مدينه اجربه
المدينه الخياليه بتاعه شخصيه كرتونيه
دا زي كدا لما اجمع الشباب
ونروح حمله علي مدينه
او نضرب عالم
فدا مش بس زمان دا موجود لحد دلوقتي
السوال يا عزيزي
اللي بيدور في دماغك ودماغي
تصورات الغرب
ترجمه الغرب رويه الغرب
فين بقي حاجتنا احنا
فين النسخه العربي من الف ليله وليله
لو جينا بقي للاصل بقي
اقدم حاجه نعرفها عن الف ليله وليله
ذكرها المستشرق النمساوي فون هامر
وكانت اشاره لكتاب اسمه بالفارسي

دا كان في منتصف القرن الرابع هجري
وبيذكر المسعودي ان الكتاب
اترجم ايام الخليفه المامون
وبيحكي الكتاب دا عن ملك ووزير وبنته
دا يا
يعني ما هياش عربيه
ال

يا عزيزي ما تستعجلش
دا كتاب احنا ما شفناهوش وما حدش شافه
وغالبا ما حدش هيشوفه
لكن كل اللي نعرفه
ان الاطار العام لحكايه الف ليله وليله
هو اطار فارسي من اصل هندي
عشان القصه اصلا
بتحكي عن شهريار الملك الهندي
الف ليله وليله
بتظهر فيها بالاساس انواع من الحكايات
قصص بتحصل في الهند
شبه كليله ودمنه
حكم ومواعظ بتتقال علي لسان حيوانات
النوع التاني من الحكايات بيحصل في بغداد
بالذات وقت هارون الرشيد
ودي غالبا اتكتبت في العراق
ونوع تالت بيحصل في مصر
دول ال انواع من الحكايات
علي حسب ما بيصنفهم بعض الباحثين
خليني اقولك
ان اقدم نسخه موجوده من الف ليله وليله
بتظهر في القرن ال
وبيقول ويليام لين
ان القصص غالبا اتكتبت في مصر
بس الحقيقه ان حتي اللغه العربيه
اللي كانت مكتوبه بيها الحكايات
مكتوبه بلهجه مصريه
الكلام دا معناه ان الف ليله وليله
اتكتبت تاني في مصر
خدت الحكايات الهنديه والعراقيه والشاميه
وزودت من عندها
وكله اتكتب تاني من وجهه نظر مصريه
وبقت الف ليله وليله
عباره عن حكايات بتحكي بالمصري
ولكن فيه قصص تانيه
موجوده بشكل مختلف تماما عن الف ليله وليله
يعني قصه السندباد مثلا
لقينا مخطوطه ليها منفصله عن الف ليله وليله
ودا يقولنا ان الكتاب دا
فضل يكبر ويكبر ويزيد مع الوقت
يضاف اليه ويحذف منه من كل مكان والتاني
كل بلد يا عزيزي
كانت بتعدي عليها القصص
كانت بتاخد منها وتحط فيها
هذه القصص هي وعاء حضاري
حصل في هذا الوعاء خلاط
بقي عندنا يا عزيزي كتاب خلاط حضارات
لا يمثل دوله واحده بل يمثل عده دول
من غير ما يبقي له مولف او مولفه بعينها
حته كدا انا حشرتها
كتاب الغرب انبهر بيه
لانه فعلا ما لهوش مثيل
مش بس لانه حقق صوره الشرق عند الغرب
ولكنه كمان كان وعاء مرن
قادر ياخد كل حاجه من البلاد اللي لف عليها
بما فيهم الدول الاوروبيه
الف ليله وليله يا عزيزي
خدت من اوروبا
الترجمات اللي احنا بنقراها النهارده
هي ترجمات اوروبيه
القصص اللي احنا احيانا بننبسط بيها
جايه من القصص اللي اترجمت من الاوروبيين
حتي لو كانت القصص مش جايه من بييتهم
الحكي كان قادر يخلي كل هذه الشعوب
وكل هذه الحضارات تتكلم وتحكي
وتستنتج عبر
انا باجدها عمل فظيع رهيب
قريتها وانا صغير وانبهرت حلوه جدا
وحتي لو حاولنا نحقق
ونشوف الاصل في كل البلدان
فالمحقق العراقي محسن مهدي
بيحكي ان كتاب الف ليله وليله
ما ينفعش يتم تحقيقه بالشكل التقليدي
التحقيق هو ان انت تراجع مخطوط اصلي
وتقول ان اه هو دا شبه كتابه المولف
فيبقي غالبا من تاليفه ودا نص اصلي
او تشوف جزء تاني مش شبه الكتابه
بس في حاله عمل زي الف ليله وليله
دا ما كانش نافع
لان ما لهاش مولف واحد
كمان حصلها حاجه غريبه
كل مره كان بيتم نسخ القصص
النساخ كانوا بيغيروا فيها
يعني مش بس الحكايين هما اللي بيغيروا
اللي كانوا بيكتبوا بيغيروا
يعني الاول كل مجموعه قصص اتكتب في بلد
وكل بلد دخلتها القصص اتغيرت جواها
فبقي فيه نسخه من الليالي المصريه
ونسخه شاميه ونسخه عراقيه ونسخه اوروبيه
بيبقي عندك يا عزيزي مجموعه من النصوص
علي راي الكاتب الكبير بورخس
انها نصوص بتستجدي الترجمه
وفي كثير من الاحيان بتستجدي التحريف
القصص من كتر ما هي حلوه
انت عايز تجود فيها
الادب في شكله الحديث
وتحديدا فن الروايه هو بالاساس اوروبي
فن ظهر في القرن ال
مصادر الروايه كانت طول الوقت قليله
اه كان فيه حكي
من ايام الفراعنه وكل الحضارات القديمه
وفيه مسرح يوناني ومسرح روماني وشعر عربي
لكن الروايه هي بناء حديث
وكان دايما الاعتقاد
ان فكره الروايه ال فكره اوروبيه
فلما ظهرت حاجه زي الف ليله وليله
كانت حاجه ملهمه جدا
لانها قدمت قوالب جديده وكمان اقدم زمنيا
ما لحقتش الروايه الاوروبيه
انها تاخد بالها منها او تصيغها
علي حسب البروفيسور ريتشارد فان ليوين
في الف ليله وليله
ممكن تلاقي شخصيات تاريخيه حقيقيه
زي هارون الرشيد او الشاعر ابو نواس
ولكنهم غرقانين في حبكه خياليه
مليانه جن ووحوش وعفاريت
مزج الواقع وشخصياته بالخيال
هيعمل تيار حديث
تيار معروف باسم الواقعيه السحريه
وبطبيعه الحال اشهر كتاب الواقعيه السحريه
جابريال جارسيا ماركيز
شهرزاد من موسسين ال
نتفليكس عايشه علي الشغل بتاع شهرزاد
مواسم رمضانيه كامله بتقوم علي شهرزاد
حسب بورخس هتظهر في اوروبا
حركه ادبيه رومانسيه
حركه بتنحاز للفرد ومشاعره والحب
علي حساب الماده والتفكير العقلاني الجاف
اللي ساعد اوروبا انها تتطور بالعلم
وتحتقر الخيال بكل صوره
وايه علاقه الحركه ب
ببساطه يا عزيزي
لو فكرت في الف ليله وليله
هتلاقيها قصص غزت الغرب
اللي بيبدا بثوره صناعيه ويتطور
وفجاه بتحكيله عن قصه حب مستحيله
بين ملك مخيف وبنت شجاعه
بتقرر انها تفدي كل بنات عالمها بالحكايات
قصه ماساويه
حواديت مليانه وحوش ودم وسياف واقف بره
الحب في هذه القصص
بينقذ كل الشخصيات
دا مفهوم غير كل الروايات الاوروبيه
وعلي حسب كلام ستيفن كينج
ما فيش قصه ينفع تكملها
الا لو فيها شرط واحد
التشويق اللي يخليك عايز تكمل
تخيل حكايه فيها سيف
متسلط علي الحكاء لو وقف الحكي بتاعه
هنا بيحققلك عنصرين مهمين
وعد بالتشويق والقلق علي البطل بتاعك
ووعد اهم بكتير ان الحكي مش هيقف
اثر الف ليله وليله هتلاقيه في الاف الكتب
كتير منها مشهور بفكره التشويق
او الرحله اللي طول الوقت فيها
البطل بيقابل مغامرات
فانت دايما مجبر ان انت تكمل وراه
عشان تعرف اللي حصله
من اول رحلات
و في بلاد العجايب
لحد شخصيات تشارلز ديكنز
اللي زي كريسماس كارول
وعاشور الناجي وشمس الناجي
ومحسن الناجي
لنجيب محفوظ
روايه يا عزيزي الحرافيش علي فكره
خد بالك يا عزيزي اني حرفوش قديم
الحرافيش فيها فتوات واقعيين
عايشين جنب تكيه سحريه خياليه
سنه هيحكي نابوكوف حدوته اسمها
وفيها شخص محكوم عليه بالاعدام
بيحكي حياته باكتر من طريقه
بيستخدم في حكيه طريقه طويله ومشوقه
عشان ما ينفذوش عليه حكم الاعدام
بيحاول عن طريق القصه
انه يتفادي وقوع هذا الحكم
وياجله لاطول وقت ممكن
الادب زي ما تقول كدا
قايم علي منطق الفدا بالحدوته
اهم صفقه بين القاري والكاتب
هتكمل قرايه لاني هاقولك حدوته
مستحيل تعرف ما تكملهاش
عشان كدا البروفيسور اورهان الماز
هيعتبر ان الف ليله وليله
فيها
عنصر عالمي يتجاوز المكان والزمان
كل قصه هي مزيج من الواقع والسحر
كل قصه فيها تشويق محتاج نهايه قويه
كل قصه هي بطل رومانسي شايف حكايته مهمه
لدرجه انها تستحق تتكتب وتتحكي في ليله
فيه مقوله يا عزيزي شايعه
عن اللي يقرا الف ليله وليله كلها هيموت
ولكن الكاتب المغربي عبد الفتاح كيليطو
بيحكي في كتابه العين والابره
ان دا شرط مستحيل
ما حدش هيقرا الف ليله وليله كلها
لان الكتاب ما لهوش حدود
لو خلصت نسخه منه
ففيه حكايات موجوده في كتب تانيه
انت لسه ما قريتهاش
في الحقيقه يا عزيزي
اني بانصحك في نهايه الحلقه
ان انت تديها فرصه
وتحاول تقرا قصص من الف ليله وليله
وما تخافش مش هتخلصهم فبالتالي مش هتموت
هتفضل عايش للابد دا فعلا عالم
بينتمي للماضي والحاضر والمستقبل
بس كدا يا عزيزي اخيرا وليس اخرا
ما تنساش تشوف الحلقات اللي فاتت
تشوف الحلقات اللي جايه
تنزل تبص علي المصادر
ولو احنا علي اليوتيوب نشترك علي القناه
صحيح
اللي بيخلص كل حلقات البرنامج بيموت
يا عزيزي
اللي ما بيخلصش حلقات البرنامج هيموت اكيد
انا متاكد من دا
مش عارف امتي
ومش عارف اللي بيخلص اللي بيحصل
بس عارف ان اللي ما بيخلصش بيموت دا
بالمناسبه يا عزيزي
انت عارف ليه حبيبه علاء الدين فركشت معاه
لانه يا عزيزي حب يدلعها
فقام قايلها يا سمينه
انتي عارفه يا حبيبتي
ليه كل ما اشوفك بابقي عايز اقطع رقبتك
لاني بابقي مسرور
احاله للسياف مسرور
لو حد ما فهمش يعني وما ضحكش
المشكله مش فيا
