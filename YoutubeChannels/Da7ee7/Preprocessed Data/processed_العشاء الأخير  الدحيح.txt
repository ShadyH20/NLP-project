سنيور ليوناردو
انا عندي مشاكل في القطنيه هه
مش قلتلك ما تحركش بقك
يا حبيبي بارسم شفايفك
يا نهار اسود انت لسه عند شفايفي
دا علي بال ما توصل لسرتي
هاكون ادك في السن
باقولك ما باحبش الحركه والرغي الكتير
ما تقطعش حبل افكاري
يعني انا بعد اذنك بس
كنت طالع الساحل انا واصدقايي
فلو نقدر ننجز شويه اكون ممتن
عايز انجز
هو انا بارسمك خلفيه بيضا
انا باعمل فن يمتد لميات السنين
وانا العمر لحظه والرب واحد والضهر واحد
يا حيوان الفريدو
انت خلاص جبت اخرك معايا
انت جاهل ومش فاهم فن
واسمك علي اسم
طب تصدق ان انت فنان كسر
وما لكش رسمه ليها لازمه
غير الموناليزا
بذمتك انت عاملت مونا
زي ما بتعاملني كدا
ولا عشان انا راجل والقعده ناشفه
بتقارن نفسك بمين يا ولد
ست راقيه لكن انت بتاع فطير
بتعايرني
طب رايك ان انا ماشي
ورجعلي بقي العربون
وخد اهي
دا هو كلام عيال ولا
لا طبعا لازم ارسمك
لازم اعمل معاك حاجه
بص بقي هي خلاص كلبشت في دماغي
وهاترسم وانا مرتاح
استغفر الله العظيم يا رب
طب يا اخويا اللي هيريحك
باقولك خلاص انا مش هاترسم
انا ماليش مزاج
انا هاروح اتعشي مع اهلي
عشان الحقهم قبل ما اسافر اسلم عليهم
خلاص خلاص هارسمك في العشا
الله هي عربخانه
هتخش ترسمنا واحنا بنتعشي
سلام يا عم انت والفازه بتاعتك
اتفضل امشي
انا عبقري عبقري
ارسم اللي انا عايزه
يا عم هاغور حاضر براحتك
ارسم الموبيليا اللي في المكان
انت مجنون يا ابني
طب رايك هارسم الفازه
وهي اللي هتقعد الاف السنين
يا ابن المجنونه
استاذ الفريدو لو سمحت خليك مكانك
يا استاذ الفريدو
يا استاذ والنبي طب نتفاهم بس نتكلم
انت زعلان من
طب والله انا علي فكره
هاجي معاك ومش هاتعشي
والله انا عامل
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
عزيزي المشاهد الجميل
هذه الحلقه هي حلقه فنيه
فنيه فقط هه
عشان بس ما تنجرفش وراء الحاجات
سنه في اواخر الحرب العالميه التانيه
شن الحلفاء سلسله من القصف الجوي العنيف
علي مدن ايطاليا
عشان يجبروها علي الاستسلام
بعد سقوط موسوليني
خلال قصف مدينه ميلان
اتدمرت مباني تاريخيه جواها
زي قصر مارينو وقلعه سفورزا
لكن اكتر لحظه مرعبه مرت بيها المدينه
لما اتعرض دير سانتا ماريا ديلي جراتسي
لاصابه جزييه من القصف
يعني القلاع والقصور اتدمرت يا
هتيجي علي الدير يعني
الحقيقه الدير ما اتدمرش تماما
كانت مجرد اصابه طفيفه في المبني
خليني اقولك ان الدير دا
ما كانش دير عادي
ولكن كان جواه واحده
من اعظم لوحات عصر النهضه
واللي البعض بيعتبرها واحده
من اعظم اللوحات في تاريخ الانسانيه
لوحه العشاء الاخير
للفنان الفلورنسي ليوناردو دافنشي
معلش يعني
بس هو ليه سايب لوحته في دير
ليه مش حاططها في متحف
او حتي في قصر واحد
عشان اجاوبك علي هذا السوال
محتاجين نرجع خطوات كتير لورا
ونبدا الحكايه من الاول
حكايتنا بتبدا بدوق ميلانو
لودوفيكو سفورزا
اللي بعت تكليف لدافنشي سنه
عشان يرسم لوحه في دير سانتا ماريا
الراجل دا كان بيعمل مدفن لاسرته في الدير
دافنشي كان فنان مشهور في فلورنسا
اللي كانت وقتها عاصمه الفنون في اوروبا
عنده المرسم بتاعه والتلاميذ بتوعه
وله وضعه في المجتمع
لكن اول ما تجيله الدعوه هيطير
ودا لان عاصمه الفنون وقتها
كانت في اسوا حال
سنه هيتعرض لورينزو ميتشي
حاكم فلورنسا لمحاوله انقلاب فاشله
هينجو منها ولكن اخوه هيتقتل فيها
وبالتالي هيرد بحملات اعدام علني
لكل اعضاء الموامره
اللي كان منهم مين
رييس الاساقفه سالفياتي
رد الفعل العنيف دا
هيعمل مشاكل مرعبه مع الكنيسه
هتوصل لدرجه ان البابا سيكتوس الرابع
مش هيسكتس علي الكلام دا
هيحط فلورنسا تحت الحظر الكنسي
ببساطه ما فيش طفل فلورنسي هيتولد ويتعمد
ما فيش مراسم دفن ولا جواز
ما فيش عيد سعف ما فيش مواكب
ما فيش احتفالات
لحد ما نور تحب حاتم ابن نعيمه
هي فوضي يوسف شاهين
فلورنسا هيتعملها بلوك
مدينه كامله هتخرج من المله
في نظر المجتمع المسيحي في الوقت دا
طب يا
ما دا راجل فنان
لا هو رجل دين ولا هو رجل سياسه
ماله هو بكل دا اساسا
علي حسب كلام الكاتب كوري كلاوس
الكنيسه في عصر النهضه كانت
الكنيسه كانت اكبر في عالم الفن
ودا لان من بدايه ظهور المسيحيه
فالرسوم والايقونات
كانت طريقه للتعريف بالدين
عشان كدا معظم فنانين عصر النهضه
شقوا طريقهم في الفن
بانهم يرسموا موضوعات دينيه
تحت سلطه الكنيسه
مشاهد شهيره زي ولاده المسيح
تخيل بقي مدينه كامله محظوره من الكنيسه
الفنانين مش هيلاقوا ياكلوا
عشان كدا
دافنشي هيسافر ميلان اللي مش محظوره
وكمان هيرسم لوحه في دير
يبقي مين بقي اللي هيشرف علي الرسمه
بالظبط يا عزيزي الكنيسه
حلو طب الكنيسه بقي
كانت طالبه منه يا
حكايه طويله تانيه خليني احكيهالك
انت كل شويه تفتحلي

عايزين نلم
عزيزي احنا بنفرد الكروت
وبعدين نلمها في اخر الحلقه
ليوناردو دافنشي بيقف
في غرفه طعام الرهبان
في دير سانتا ماريا قدام حيطه فاضيه
ومطلوب منه رسمه عن العشاء الاخير
وعلي الحيطه المواجه ليها
لوحه مرسومه قبل كدا للفنان جيوفاني ميليني
بتصور مشهد صلب المسيح
في الفتره كان فيه تقليد
ان هما يرسموا في غرف طعام الرهبان
حيطه عليها العشاء الاخير
والحيطه المقابله ليها مشهد الصلب
متخيل يا عزيزي كل ما الناس تتعشي
يبقي فيه صوره العشاء الاخير احسن فال
الحقيقه ان دول حدثين مرتبطين جدا ببعض
في اللاهوت المسيحي
السيد المسيح كان في نهايه رسالته
ومطلوب قتله من اليهود
اللي كانوا عايزين يخلصوا منه
فبيجتمع للعشا مع تلامذته
عشاء هيكون الاخير
ودا لان واحد من التلامذه دول هيخونه
وهيبلغ اليهود بمكانه
طب يا في وقت خطر زي دا
كان فيه مساحه ان هما يتعشوا
دا كان طقس ديني
المسيح وتلامذته كانوا بيتعشوا
علي حسب المراسم اليهوديه
وعلي حسب اليهوديه
ففي خلال وجود اليهود في مصر
نزلت لعنات مرعبه زي الدم والضفادع والقمل
اخر لعنه كانت
ان كل بيت هيموت فيه الابن البكر
ودا هيتطلب من اليهود
ان عشان ما تصيبهومش اللعنه
ان هما لازم يدبحوا خروف
الخروف اللي هيكون فداء للابن الاكبر
بدل ما يموت
اليهود هياخدوا دم الخروف
ويرشوه علي ابواب بيوتهم
ودي علامه في معتقدهم
بتقول لملك الموت ما يدخلش البيوت
العشا بيكون لحم الخروف المشوي
واليهود بياكلوا معاه فطير مش متخمر
لان العشا اتطلب منهم
وهما خلاص بيهربوا من مصر
فما فيش وقت لتخمير العجين
علي حسب المسيحيه او العهد الجديد
بعد عهد اليهود القديم
فبدل ما كان الخروف
هو اللي هيفدي البني ادمين
المسيح هنا هو الفدا
عشان كدا اللوحه اللي دايما بتترسم
علي الحيطه المقابله للوحه العشاء الاخير
بيكون فيها مشهد الصلب
اللي بيفدي فيه المسيح البشريه
في لوحه العشاء الاخير
بنشوف العشاء الاخير في اليهوديه
ومن هنا بدايه مراسم المسيحيه
حقيقه الامر ان المشهدين دول
اترسموا كتير جدا قبل كدا
زي ما قلتلك
الرسوم كانت اداه مهمه جدا للكنيسه
ليوناردو نفسه اكيد شاف
رسومات كتيره اوي لالعشاء الاخير
قبل ما يرسم لوحته الشهيره
معلش اني مش لاقط الحبكه
ممكن تفصصهالي وتديهاني مع الرز
معلش اعذرني يا هاعمل
احنا امام فنان فلورنسي
حصل لمدينته من الكنيسه
لم يعد هناك تمويل كنسي لعالم الفن
فهو قام راح مدينه تانيه
اللي هي مدينه
وبسبب شهرته اتكلف بلوحه
مش هو اللي سعالها
وكمان من معرفتنا
اللوحه اترسمت جبل كدا كتير
بالظبط يا عزيزي
امال ليه بقي ساحبينلنا الراجل داهو
ومقدمينهولنا علي انه عبقري
وعلي ان اللوحه لوحه عبقريه ولوحه مهمه
سوال وجيه وفي محله
وهاجاوبك عليه يا عزيزي
تعالي نبص علي رسومات العشاء الاخير
ما قبل دافنشي
في الاول هتلاقي لوحات بهذا الشكل
المسيح وتلامذته ملامحهم وحركاته محدوده
كمان فوق كل واحد فيهم
هاله مقدسه او دايره دهبيه
بتوكد علي مكانته
الهاله بتخلي اللي يركز وهو شايفهم
يحس ان هما فوق البشر
لو بصينا للوحتين دول
هنلاقي ان دول رسمتين
اترسموا قبل لوحه ليوناردو بفتره قصيره
وكمان في فلورنسا
يعني غالبا ليوناردو دافنشي شافهم
كل واحده فيهم اترسمت في قاعه طعام
في دير فلورنسي مختلف عن التاني
لو بصيت هتلاقي رسم المشهد
بيتطور شويه بشويه
يهوذا الخاين اللي بيبلغ عن المسيح
هيترسم في صوره شخص منبوذ ومعزول
وقاعد علي الناحيه التانيه لوحده
قصاد السيد المسيح وباقي التلامذه
ملامح الرسل او تلامذه المسيح
بدات تظهر فيها الحركه اكتر واكتر
الا انها برضه لسه جامده
لاحظ كمان ان موضوع الخصوصيه هنا بيقل
بيحاولوا يرسموهم كانهم بشر عاديين
الهالات ما بقيتش دواير دهبيه زي قبل كدا
وفي اللوحه التانيه ما فيش هالات اصلا
مشهد العشاء بدات تدب فيه الحياه اكتر
عشان يكونوا شبه الواقع
واللي يشوفه يعيشه اكتر
وما يحسش انه منفصل عنه
ولكن هناك تطور اهم هيدي للرسومات عمق
ويخليها واقعيه اكتر
لما هيكتشف المهندس فيليبو برونيليسكي
المنظور الهندسي
ويبدا بقي الرسامين من بعد كدا يستخدموه
ارجوك اشرحلنا المنظور الهندسي
من غير ما تحوجنا لطلبه هندسه
اني مش حمل كبرياء المهندسين اني مش ناقص
خليني يا عزيزي اشرحلك
هو المنظور الهندسي
عارف يا عزيزي لما بتمشي في شارع
فيه عواميد نور
بتبقي العواميد القريبه منك كبيره في الحجم
ولكن بالتدريج بتلاقيها بتصغر
كل ما بتبعد عن عينك
كل ما تبص لبعيد العواميد بتصغر
ليها قاعده هندسيه بسيطه
ان كلهم بيوصلوا لنقطه
بتسمي بنقطه الزوال
زي ما انت شايف في المشهد دا كدا
المنظور لما اتنقل في الرسم عمل خداع بصري
كان اللوحه اللي علي ورقه ثناييه الابعاد
خدت عمق او والمشهد اصبح
ما بقاش طول وعرض بس
بقي طول وعرض و عمق
انت يا عزيزي من خلال خدعه بصريه
في رسم اللوحه
تقدر تعرف اللي بيشوف اللوحه ان فيه طبقات
ان دا قدام دا وان دا ورا دا
وان العمود مش خطين ورا بعض
لا دا فيه بعد تالت فيه عمق
اول تطبيق للمنظور الهندسي علي لوحه دينيه
كانت لوحه الصلب لمازاتشو
بص كدا يا عزيزي
هتحس ان المشهد بقي واقعي اكتر
اصبح هناك عمق
فيه طبقات قدامك انت عارف
ان درجه السلم فوق درجه السلم
انت شايف ال الكبير اللي قدامك دا
ومدرك كل تفاصيل نقوشاته
عارف مين في الصوره واقف قدام مين
ومين في اخر الصوره ورا
طبعا دا كان تحدي كبير جدا
كل التطورات كانت بتشكل تحديات
امام ليوناردو دافنشي
اللي زي ما شفنا
جاي يرسم لوحه طول الوقت عماله تتطور
اللي يقولك هنعملها بهالات
واللي يقولك هنشيل الهالات
واللي يقولك هنعملها بابعاد
ملامح الشخصيات
والثقافه الفنيه بتاعه المجتمع بتتغير
كل تحديات امام ليوناردو دافنشي
الخيارات اللي هيعملها في هذه اللوحه
في وقت دافنشي دافنشي هيكون حاسس
انه دونا عن كل اللي سبقوه
لازم يقدم اعظم تطوير
للوحه العشاء الاخير
علي حسب كلام احد امناء متحف اللوفر
دافنشي ما كانش عايز يرسم لوحات كتير
علي اد ما كان عايز يرسم لوحات مثاليه
اهم من كل فنانين عصره
عشان كدا تلاحظ مثلا في انتاج دافنشي
الموناليزا لوحه واحده صغيره جدا
اشهر من تاريخ فني للفنانين كتير
يمكن يكون سبب دا بيرجع لميلاد دافنشي
اللي اتسمي نسبه لقريته
فينشي قريه صغيره علي اطراف فلورنسا
اتولد دافنشي ك
ابن من علاقه غير شرعيه
ودا هيخليه مهما كان فنان موهوب
فهيفضل محصور في طبقه اجتماعيه اقل
فنان ما بيتمش دعوته
لحفلات العايلات الكبيره
ولا بيشاركهم مناسباتهم زي الفنانين الكبار
بوتيتشيلي او مايكل انجلو
اللي كان عندهم علاقات قويه
بالعايلات الثريه زي ميديتشي
عشان كدا دايما ليوناردو كان عايز
يبقي مختلف ومميز في كل حاجه بيعملها
لانه ما عندهوش حد يسنده
الدوافع كلها هتتجمع
في لوحه العشاء الاخير بالذات
لان كل المشاريع الفنيه
اللي تولاها دافنشي
من ساعه ما وصل ميلان فشلت
لدرجه ان الحال وصل بيه انه بقي مشرف فني
علي تصميم الازياء في حفلات بلاط القصر

يا نهار اسود يا
طبعا يا عزيزي دا كان موضوع صعب جدا عليه
معقول انا واحد من اهم فنانين الفتره
ابقي باصمم حفلات عايليه للقصر
باعمل حفلات عيد ميلاد
باقصر فستان الوصيفه وبازودلها ترتر
دا يا عزيزي كله يبنيلك اطار
يفهمك اد دافنشي
كان مهتم جدا بهذه اللوحه
ومهتم جدا جدا بعملها علي احسن شكل
لانه كان متبهدل
دا غير طبعا ان دافنشي
كان عنده فلسفه بتقول
ان الفنان المفروض ما يقلدش فنان تاني
لان في الحاله مش هيبقي ابن الطبيعه
هيصبح حفيد الطبيعه
ولما تبقي
تاخد بالك اوي من نسبك
وهو دا بالظبط اللي دافنشي عمله
مش كل تطوير ل
بيحاول يقرب للواقعيه خطوه
انا هاقرب كل الخطوات
واخليها حته من الواقع نفسه
علي حسب كلام روس كينج
مولف كتاب
ليوناردو هيسيبه من اللوحات اللي سبقته
وهينزل يشتري نسخه من الانجيل
ويبدا يقرا قصه العشاء الاخير بكل تفاصيلها
كانه بيقرا روايه
او بتعبير روس كينج
كانه بيشوف فيلم مشوق وهو المخرج بتاعه
اللي مطلوب منه يختار ابطاله
ويختار طريقه الحكي ال
ليوناردو هينزل السوق ويتامل وشوش الناس
كانه بيختار منهم ابطال لرسمته
مخرج بيعين فنانين
هيرسم بادق التفاصيل اوضاعهم التشريحيه
وادق تفاصيل جسمهم
واضح كمان ان دافنشي استفاد من شغله
لما كان بيعمل مسرحيات في جنينه القصر
في الحفلات اللي كان بيشتغل فيها
لانه عمل مشهد مسرحي
ومش مشهد يا عزيزي دا
عارف لما يبقي فيه مشهد محوري علي المسرح
لدرجه ان الممثلين بيثبتوا ويعملوا
دافنشي مش بس
هيرسم عشاء عادي زي اللي سبقوه
وانما هيختار اللحظات الدراميه الاهم
في العشاء الاخير
دخول الصوره مثالي
دافنشي بيقرر يدخل في اللحظه
اللي فيها المسيح بيعلن ان فيه خاين بينهم
اعلان مفاجي عن الجريمه
وسوال عن مين الجاني والكل مشتبه فيه
موقف متوتر
بص كدا معايا
هتلاقي المسيح قاعد وتلامذته حواليه
وبواقي العشا الخروف والفطير
علي الترابيزه
العشا اللي علي العقيده اليهوديه
زي ما شرحتلك لانهم لسه يهود
فجاه المسيح بيقولهم
كدا يا عزيزي عرفنا عبقريه دافنشي
في اختيار هيرسم
انهي لحظه وانهي تكوين
نيجي للسوال التاني هيرسمه ازاي
هنا دافنشي استخدم
العلوم الجديده في زمنه
ووظفها في خدمه الدراما
والجديد وقتها كان فكره المنظور الهندسي
فاكر يا عزيزي نقطه الزوال اللي شرحتهالك
شايف هنا اختيار مكانها فين
كانه بيعمل علي وش المسيح
بعد ما رمي القنبله
مش بس كدا دا كمان اكد المنظور
بطريقه ثوريه جدا عن كل اللي سبقوه
ودا ظاهر في السقف والارضيه
والابواب الجانبيه
حتي في تطبيقه المفرش
ليه بقي هو بيعمل كدا
كدا هو بيعمل حاجه اسمها
كسر الجدار الرابع
فاكر كيفين سبيسي
فيه قاعده من قواعد المسرح بتقول
ان خشبه المسرح مكونه من حوايط
وحايط رابع بيفصل الممثلين عن الجمهور
دا حايط رابع ما حدش شايفه
لما الممثلين بيقرروا
ان هما ينسوا هذا الجدار
ويبصوا للجمهور
ويتكلموا معاهم او يتفاعلوا معاهم
بنقول هنا ان الجدار الرابع اتكسر
بنشوف دا مثلا في
بنشوف دا برضه في السينما المصريه
في فيلم زي فيلم الارهاب والكباب
يعني كمال الشناوي مثلا
كان عايز يوصل للمشاهد ان هو وزير بجد
وبيتكلم معاه وباصصله كانه مواطن
وبيوجهله رساله
ودا كان بيخدم الدراما
حصلت برضه في مسلسل عايزه اتجوز
لما كانت هند صبري
كل شويه بتكلم المشاهدين
دافنشي هنا هيكسر هو كمان الحايط الرابع
وهيخلي المشاهد كانه جزء من المشهد
قاعد معاهم
فالرهبان لما يشوفوا الصوره
يحسوا ان هما قاعدين ياكلوا معاهم
وكانهم سامعين صدي كلمات المسيح
بيتردد في الاوضه
كانهم مشاركين في الحدث
كل واحد بيدعي ربنا ما يكونش هو الخاين
هنلاحظ ان كل حاجه في اللوحه
بتخلي عينيك تتحرك ناحيه وش السيد المسيح
المسيح في مركز اللوحه لانه بطلها
جسمه واخد شكل هرمي
ودا نوعا ما بيديه احساس بالثبات
هو مش قلقان وعارف اللي هيحصل
دافنشي رسم وشه وملامحه
وحركات جسمه هاديه جدا
برغم انه كان عارف انه هيتصلب
كمان لو بصيت علي لبسه
هتلاقيه احمر لون الدم الفدا
وازرق لون السما
كان هو حلقه الوصل بين السما والارض
وكمان شويه هيفدي البشريه بدمه
وضعيه رجلين السيد المسيح
مش وضع قعده
فيه رجل سابقه رجل ولازقين في بعض
وضع رجليه شبه وضع الصلب
كل الثبات دا
بيقابله عشواييه في حركه تلاميذه من حواليه
لانهم فجاه اتقالهم ان فيه خاين بينهم
وكل واحد بيشك في نفسه واللي حواليه
لما نبص كويس
هنلاقي اه ان فيه حركه عشواييه
ولكنها ايضا منظمه جدا
دافنشي قسم التلامذه ل اقسام
ولكنهم مش مفصولين هنلاقيهم مربوطين ببعض
تعالوا مع بعض
نشوف ابطال اللوحه واحد ورا التاني
كان كل واحد فيهم بطل روايه مش مجرد رسمه
دا يوحنا اقرب التلامذه لالمسيح
او في وصفه لنفسه في انجيل يوحنا
هو التلميذ الذي كان يحبه المسيح
لاحظ كدا هو دا الوحيد
اللي قاعد من التلامذه مرتاح ومتطمن
حركه جسمه بتقول كدا
طب ليه يا
هو رسمه بهذه الطريقه
دا لان المسيح اداله اشاره عن الخاين
وقاله ان هو هيكون الشخص
اللي يغمس المسيح لقمه ويديهاله
وبالفعل بيغمس اللقمه ويديها ليهوذا
فيطمن يوحنا لما يعرف الخاين
اللي حاطط ايده علي كتف يوحنا دا بطرس
كانه بيساله هو قالك
بطرس علي الرغم من مكانته
كان بيوصف انه شخصيه متسرعه
بص كدا تلاقيه شايل خنجر
الخنجر دا يا عزيزي له حكايه مهمه جدا
لما يتقبض علي المسيح
هيحاول بطرس يدافع عنه بالخنجر
وهيقطع ودن مالكوس خادم رييس الكهنه
المسيح هيرفض فعله بطرس
وهيرجع ودن الحارس المقطوعه مكانها
فهترجع بمعجزه سليمه
بس لاحظوا ان في اللوحه
وقبل كل الاحداث
ان بطرس مخبي الخنجر ورا ضهره
عشان المسيح ما يشوفهوش
لانه عارف انه هيرفض الفعل دا
اتفرج يا عزيزي علي اهتمام دافنشي
وتركيزه في تفاصيل القصه
لو بصيت بينهم هتلاقي يهوذا وهو الخاين
يهوذا ايده الشمال ممدوده
في نفس الطبق
اللي المسيح ايده اليمين ممدوده عليه
وهي علامه الخاين
الذي يغمس يده معي في الصحفه
هو يسلمني
علامه الخاين
ليوناردو بيدسها بشكل ذكي
كتفصيله فنيه في اللوحه
كمان لو لاحظت
يهوذا في ايده اليمين فيه صره فلوس
ليه لانه قبض تمن تسليمه لالمسيح
بصوا في ايده اللي ماسكه الصره
لاحظ هو مكلبش فيها ازاي
عروق ايده واعصاب ايده ظاهره وبارزه
كمان هتلاقي العروق النافره في رقبته
كدليل علي انه مرتبك وقلبه بيدق
عامل مصيبه وخايف يتعرف
حتي وشه متداري عن اللوحه
لانه خايف وعايز يداري نفسه
ايده بتوقع ملاحه علي الترابيزه
والملح بيتدلق
الايه في الانجيل بتقول
كانها حركه بتعبر عن مصيره
الانسان زي الملح ممكن يدي طعم للحياه
ولكنه لو فسد واتدلق علي الارض
بيخسر روحه للابد
تفصيله فنيه
بتحط نبوءه وحكم علي الشخصيه
بتخلينا نشوف نهايتها قبل حتي ما تخون
شوفوا كمان مكان يهوذا في اللوحه
اللي قدامك
اسكتشات الاوليه
هنلاحظ فيها انه كان حاطط يهوذا
في الناحيه التانيه قدام التلامذه
زي ما كانوا اللي قبله بيعملوا كدا
كانوا بيعزلوه ويميزوه عن الباقي بالطريقه
لكن دافنشي لما قرا القصه
لقي انه كان قاعد في وسطهم
وما حدش في وقتها في اللحظه
كان عارف مين الخاين
لدرجه ان كلهم شكوا في نفسهم
يبقي الاذكي انه ما يبقاش مفقوس اوي كدا
وقاعد في ناحيه غيرهم
ولكن دافنشي بدل ما ياخد
الطريق السهل والمكرر
قرر ان هو ممكن يعزله باشكال تانيه
زي زي الاضاءه
كلهم بشكل او باخر
متسلط عليهم اضاءه الا هو في الضلمه
نروح لمجموعه ال اللي جنبهم
اندراوس وهو اخو بطرس
عشان كدا جايز تشوف ان فيه شبه بينهم
ولغه جسمه فيها تعبير
بينفي بيه عن نفسه الخيانه
ودا يعقوب الصغير
حركه ايده ربطت الاخين ببعض
وكمان ربطت ال دول مع ال الاولانيين
اخر واحد في المجموعه هو برثلماوس
لو جيت لحركه جسمه
هتحس ان هي عامله زي ما تكون قوس
وكان القوس دا بيقفل اللوحه
لو نقلت عينك للناحيه التانيه
هتلاقي يعقوب بن زبدي
وهتلاحظ وجود شبه في ملامحه
مع يوحنا ومع المسيح نفسه
لانه بالفعل اخو يوحنا الكبير
والاتنين اولاد خاله السيد المسيح
يمكن عشان كدا بروز دافنشي الشبه
وخلا المسيح واكتر تلميذين شبهه شكلا
يكونوا علي يمينه وعلي شماله
طبعا احنا مش متاكدين تاريخيا
دا كان قصد دافنشي ولا لا
ولكننا نقدر نقول ان تفصيله جميله
لو جينا بصينا علي فيلبس
هنلاقي ان هو قلقان
قلق لايق جدا علي الموقف والحدث
اللي وضعه غريب بقي في اللوحه هو توما
بس وضعه دا له سبب وحكايه
المسيح بعد الصلب هيقوم من الموت
ويبدا يظهر لتلاميذه
اول مره ظهر للتلامذه توما ما كانش معاهم
ولما جم حكوله قال انا مش هاصدق
الا واثر المسامير في ايديه ورجليه
وصباعي يدخل مكان طعنه الحربه
ولما المسيح اتصلب
العسكري الروماني طعنه بالحربه في جنبه
عشان يتاكد انه مات
توما طلب انه يحط ايده في جنبه
اللي هو مكان طعنه الحربه
ودا واضح في رسمه كارفاجيو
ال اللي بعدهم
متي كان عامل ضرايب بسيط
وبينسب له انجيل متي
هتلاقيه مدي ضهره لالمسيح
بس الدراعين بيشاوروا عليه
جنبه تداوس اخو يعقوب الصغير
وبعد كدا سمعان القانوني من قانا
برضه اخر واحد
وكانه برضه بيدي بشكل جسمه قفله القوس
علي حسب كلام ماريو تادي
الخبير في اعمال دافنشي
فدافنشي حول تلامذه ومسيح ومشهد مقدس
لمشهد فيه بشر عاديين
بينفعلوا ويشتكوا ويتاثروا
او بتعبيره ناس عاديين
تعالي يا عزيزي بقي نسيب الشخصيات
ونروح للاضاءه
مش ملاحظ حاجه
الاضاءه في اللوحه اضاءه ليليه
ليوناردو بيستخدم طريقه ال
ودي طريقه بتخلق تضاد الوان
بين الغامق والفاتح وتدرج بينهم
طريقه هترسم مسار الفن الايطالي
في القرن ال
وبعدها هيتقنها فنانين زي رامبرانت
كمان ليوناردو استخدم
الاسموفاتو
التبخير
ودا بيحصل بانه يعمل تدريج للون بشكل هادي
لدرجه ان ضربات الفرشه ما تبانش
لو لاحظت وركزت
هتحس ان لمسه الفرشه مش باينه
ودا لان التقنيتين دول
ساعده عليهم كمان ان هو يستخدم الوان زيت
ودي كانت طريقه جديده وقتها
ظهرت في شمال اوروبا بس
ليوناردو كان فنان
مستعد يجرب طول الوقت تقنيه جديده
طالما هتناسب هدف الرسمه بتاعته
وفي حاله العشاء الاخير
احنا معانا مشهد ليل غامض
ولحظه دراميه بيلعب فيها الظل والنور
ادوارهم بين ابطال مقدسين
وخاين مستخبي بينهم
التقنيه كانت تقنيه مختلفه تماما
عن فنانين فلورنسا
اللي اشتغلوا بتقنيه الفريسكو
يا ال دا مكرونه
عزيزي وحشتني
وحشني استظرافك
واسيلتك اللي ما لهاش معني
ولهجتك القرويه اللي اضفتها عليك
من غير ما تكون قروي
طالما جيت يا عزيزي اشرحلك الفريسكو
الفريسكو دا عباره عن ان هما
يحضروا السطح بالجبس
ويرسموا عليه وهو لسه مندي
بالوان التمبرا
الوان التمبرا بتيجي
من انهم يجيبوا اكسيد من التراب او الصخور
او حتي اصباغ النباتات من الزهور
او الورق اللي زي البقدونس الناشف
يطحنوهم ويخلطوهم بصفار البيض
ويضيفوا عليها خل ويلونوا بيها
ما طلعت اكله اهو يا
اللي بيشتغل بطريقه الفريسكو
كان لازم يشتغل بسرعه قبل ما الجبس ينشف
انما بقي الوان الزيت مش كدا
دا غير ان التعديلات في الوان التمبرا
مش متاحه اوي
انما الزيت التعديلات فيه بتتم بالراحه خالص
طبعا كل دا انسب
لاسلوب وشخصيه ليوناردو في الشغل
لانه كان صاحب مزاج
مش هاقعد بقي احلق علي الجبس لما ينشف
وما اركزش في التفاصيل الفنيه
ماثيو بانديلا هيوصف دافنشي
اللي زاره وهو بيرسم اللوحه
انه احيانا بيشتغل من الصبح
لحد ما الشمس تغيب
من غير ما يحط الفرشه
بينسي ياكل ويشرب ويرسم من غير ملل
واحيانا تانيه يقعد ايام
ما يلمسش الفرشه
واقف قدام الشغل مربع ايديه
المزاج دا بيقول
ان هو اللي خلق لوح عبقريه بتفاصيل عبقريه
ولكن طبعا المزاج دا كان له تمن
عزيزي المشاهد
تسمحلي ارزعك بين حواجبك
ليه يا الشر دا
خليني اقولك يا عزيزي يعني
بما انك وصلت معايا لهذه النقطه في الحلقه
ان اللوحه اللي احنا عمالين نفصص فيها
ليست اللوحه الاصليه

للاسف يا عزيزي نسخه
هاجيبك يا دحيح
اهدا يا عزيزي ارجوك
ما تتسرعش في السب والقذف
لو عايز تشوف اللوحه الاصليه
هتشوفها بالمنظر اللي قدامك دا
اللي باقيلنا نقدر نشوفه من اللوحه تقريبا
اقل من من اللي كانت عليه
الحقيقه ان اول واحد دمر اللوحه
ما كانش قصف الحلفاء
اللي كلمتك عنه في اول الحلقه
لا كانت غلطات ليوناردو نفسه
وغلطه الشاطر بالف واسال في السوق السودا
طب يا قولنا
اخطا ازاي
مش وقتها يا عزيزي ارجوك دلوقتي
خلينا نركز في الحلفاء وفي القصف
قلتلك ان في هذا الوقت
الفنانين كانوا بيستخدموا الوان التمبرا
تقنيه قديمه ومجربه
بتحافظ علي عمر اللوحه
يكفي ان انا اقولك
ان رسومات المقابر المصريه القديمه
مرسومه بالتقنيه
ولكن تجارب دافنشي في الوان الزيت
هي اللي عملت كدا
هو الاول حضر حيطه بالجبس
بعدها حط طبقه كالسيوم وماغنسيوم
بعدها طبقه
دا بيبقي لون ابيض
معمول من معدن الرصاص
ودا الابيض اللي كانوا بيستخدموه
في الوقت دا
وبعد كدا ساب السطح ينشف
بعد كدا طبع اللوحه علي السطح
باسلوب الكرتون
كانه بيرسم اللوحه علي ورق مقوي زي الكرتون
وبعد كدا يخرم ال بابره
وبعد كدا يطحن فحم ويحطه في قماشه
ويربطه كدا زي صره الفلوس
ويمشي يدقدق بصره القماش علي الكرتونه
فينزل الفحم جوا الاخرام
وبالتالي ال يتطبع
وهو منقط بالشكل دا
طب ما الكلام جميل اهو يا
واضح ان الراجل مخطط كويس للي هو بيعمله
فين المشكله انا مش شايف فيه مشكله
زي ما قلتلك
دافنشي كان بيجرب الوان الزيت
ما حدش كان لسه في الجنوب جربها قبل منه
وهو ما كانش سافر
ولا اتعلمها من اهلها في الشمال
وطبعا وقتها ما كانش فيه يوتيوب
فهو خلط التمبرا
اللي هي عباره عن اكاسيد وصفار بيض وخل
وضاف التمبرا مع الزيت
وللاسف خلط الزيت معاهم كانت هي الغلطه
الغلطه خلت اللون يطقطق
بعد فتره قصيره جدا
اللون بدا يقشر
لدرجه ان ليوناردو في حياته راح رممها بنفسه
بس كمان كان فيه اسباب تانيه
تخلي اللوحه تبوظ
بس بقي ما هياش غلطه ليوناردو
اللوحه مكانها في غرفه طعام الرهبان
وضهر اللوحه بالصلاه علي النبي
كان المطبخ بتاع الرهبان
سخونه المطبخ كانت بتسخن الحيطه
اللي عليها الرسمه
طبعا مش محتاج خبير هندسي
عشان اقولك ان الميه والرطوبه
بتخلي الحيطه تنشع
ودا طبعا بهدل اللوحه
كمان بعد فتره قرر مستخدمين الدير
يفتحوا باب بين المطبخ والمطعم
يا صلاه النبي
الله ليه يا
عشان توصيل الاكل يكون سهل
ويا تري بقي فتحوا الباب دا فين
في اللوحه يا عزيزي نفسها
يا
انت اكيد بتقول وكدا صح
لا يا عزيزي في اللوحه
لوحه
اه
عزيزي المشاهد
انا مش عايز اقولك علي الكبيره
والله مخبي وشي وهتقول عليا باتريق
بس المصادر هي اللي بتقول
الباب خد حته من اللوحه في نصها كدا
واخفي رجلين المسيح من تحت الترابيزه
شايف المنظر يا عزيزي
عشان الاكل يبقي يوصل بسهوله
هم الانسان دا يا عزيزي بطنه
الصوره اللي قدامك اتنشرت سنه
بعد كدا غطوها بستاره ففضلت تتخدش
كمان الستاره كتمتها
فزودت الرطوبه وبالتالي التقشير زاد
من سنه اتعملت عمليات ترميم
وايه بدون شكل احترافي
استخدموا فيها الغرا والشمع
والشمع يا عزيزي بيلم تراب فالموضوع باظ
واللوحه مع الوقت اغمقت خالص
لدرجه ان احد المرممين
اللي رمموا اللوحه بشكل محترف سنه
بيقول ان طبقات الالوان اللي علي اللوحه
عامله زي ما تكون طبقات جاتوه
طب يا
ما تغرفلنا ويلا عايزين نحلي
انت بتهزر في اللوح
خلاص يا
كفايه قطعت قلبي علي اللوحه انا متاثر
للاسف يا عزيزي
الموضوع ما وقفش عند كدا بس
سنه نابليون احتل ايطاليا
وجنود نابليون حولوا الاوضه
اللي فيها العشاء الاخير
لمخزن اسلحه وايه اسطبل خيل
انت يا اكيد غلطت
انت كان قصدك بيعملوا خير في الاوضه صح
لا يا عزيزي انا قلت اسطبل خيل
خيل
طبعا يا عزيزي اللوحه اتدمرت زياده
وبعد يا عزيزي ما نابليون مشي
وحسوا ان فيه امل ان اللوحه ترجع تاني
جت الحرب العالميه وقصفوا المنطقه
وكان القنابل كانت اكثر حكمه من صانعيها
القصف اصاب الدير اه
لكن لحسن الحظ الحيطه ما وقعتش
وفضلت لمده سنين من غير سقف
واتغطت بعد كدا زي ما حضراتكم شايفين
حظنا حلو ان النسخه الاحتياطيه كانت موجوده
بس مين اللي عاملها وايه حكايتها
هاطلع واقولك علي طول
بعد سنه تقريبا من انتهاء ليوناردو دافنشي
من لوحه العشاء الاخير
الملك الفرنسي لويس ال راح غزا ميلان
لويس يا عزيزي كان عايز
ياخد اللوحه معاه فرنسا
وطلب من المهندسين ان هما ينقلوها
يعني ياخدوا الحيطه كلها علي بعض
ويشيلوها اربعات كدا ويودوها فرنسا
يا عزيزي
عارف النكته بتاعه الفيل من التلاجه
نفس الخطوات بالظبط
ولكن دا طبعا كان مستحيل
فبعد فتره بيستدعي الملك ليوناردو دافنشي
وبيطلب منه ان يرسمله نسخه من اللوحه
اللي موجوده النهارده في سويسرا
كمان اتعمل نسختين تانيين
وبرضه تموا تحت اشراف ليوناردو دافنشي
الحقيقه ان النسخه ساعدتنا
اننا نشوف حاجات
ما كانتش باينه في اللوحه الاصليه
لوحه دافنشي بعد سنه
اتعرضت فيهم لكل صور التدمير الممكنه
من الحملات النابليونيه والحروب العالميه
ومن الرسام اللي عملها ذات نفسه
لحد ما فضل منها يا عزيزي بس
ولكنها هتصبح واحده من اكتر اللوحات
اللي تم اعاده انتاجها وطباعتها في التاريخ
كان كل واحد بيعيدها
عايز ياكد انها تحفه لازم يتعمل زيها الف مره
وبعيدا عن كونها لوحه بتجسد حدث ديني
خاص بالديانه المسيحيه
الا ان تكوينها الفريد
وطريقتها في حكي الحدوته بشكل حلو
هيخليها من اكثر اللوحات
اللي بيتم اعاده استخدامها بطرق مختلفه
في مجالات بعيده كل البعد عن الكنيسه
مجالات زي الدراما والاعلانات
والدعايه والكاريكاتير
حتي في صور للاصحاب مع بعضهم
هنلاقي عملات دعايه لاشهر براندات الجينز
مستخدمين تصميم اللوحه في الدعايه بتاعتهم
دا لواحد من اهم برامج الطهي
معمول علي نفس ال
عندك
ودي لوحه للفنان الامريكي اندي وورهول
مستوحيها من العشاء الاخير
لوحه دافنشي زي ما اتعادت الاف المرات
لاكتر من سنه
فنسختها الاصليه
هتتعرض لعمليات ترميم مستمره
وكل ما هتظهر تفاصيلها
هتثير خلاف مستمر بين مورخين الفن
ليه اللوحه بتكون اكتر لوحه
بيتم استدعاءها للتمثيل عن العشاء الاخير
خد بالك زي ما اتكلمنا
فيه اكتر من لوحه فيه لوح كتير قبلها
وفيه لوح كتير بعدها
وسوال المورخين هيركز تحديدا في فكره
هل الجذاب فيها ان هي بالفعل
افضل رسمه للعشاء فعلا
ولا فكره الخيانه
اللي وثقتها بشكل حلو اللوحه
دونا عن الرسمات اللي قبل كدا
ذكاء ال
علي حسب البروفيسور جيلبرت من جامعه ييل
اجابه السوال بتعتمد علي المكان
لو شفت اللوحه في دير الرهبان
في حجره الطعام هتفكر في العشا
لكن لو شفتها في مكان غير ديني
هتفكر في الخيانه
ولكن علي حسب
كلام البروفيسوره كاتلين براندت
فلوحه دافنشي بتدي المعنيين في نفس الوقت
واللي بيحدد انهي معني فيهم طاغي علي التاني
مش المكان انما الشخص اللي بيبص
ودا بيتفق مع دراسه بعنوان
الدراسه بتقول ان دافنشي
مش بيرسم لوحه وبس
وانما بيخلي اللي يشوفها يتعاطف معاها
ويحدد بنفسه هو شايف
او علي حسب تعبير الدراسه


شاهد علي اللي شافه
ربما تكون عبقريه الفن
اني اوصفلك خلال حلقه كامله
جماليات لوحه سحرت العالم
واحاول اشرحهالك تفصيله تفصيله
لكن لما انت تشوفها
بتختار ترجمتك الخاصه
وتفسيرك الخاص
اللي ممكن يكون مختلف عن اراء السابقين
او علي حسب تعبير دافنشي
هاسيبك يا عزيزي مع هذه اللوحه
تتاملها وتقولي رايك فيها
واخيرا وليس اخرا ما تنساش تشوف
الحلقات اللي فاتت تشوف الحلقات الجايه
تنزل تبص علي المصادر
ولو احنا علي اليوتيوب نشترك علي القناه
