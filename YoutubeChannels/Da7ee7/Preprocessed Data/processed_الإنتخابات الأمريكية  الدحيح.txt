خلي بالك
الاختيار اللي هتعمله
هيحدد اللي هيحصل ال سنين الجايين
هتختار الازرق
ولا الاحمر
يا بلدينا وشك عامل كدا ليه
اعمل
يا خواجه ما انا سادد خشمي
عشان مش فاهم حاجه
اني مالي بالكلام دا
انتخابات امريكا لازم العالم كله
يهتم بيها ويشوفها
وخصوصا انت
اني
اني من الدجهليه
فلاح مصري عربي
ايش دخلني في الموضوع
ازاي بس
مش عايز يبقي ليك راي
في الوش اللي هيحكم العالم
كل حبايه ليها وش
كدا كدا رايك مش فارق يعني
بس البيعه اننا ديمقراطيين وكدا
اه قلتلي
طب الحبايه الحمرا بتعمل بجي

الحبايه الجمهوريه
يعني يمين محافظ
ايوه ايوه انا باحب المحافظ
راجل محترم ومديني نمرته
وما بيتاخرش علي حد في الدايره
محافظ
انا باتكلم علي حزب محافظ
يعني بيحبوا القيم والاسره
والدوله والقانون والسوق الحر
والله حلو دا ممتاز
هات الحبايه الحمرا
بس هيسرقوا بترولك هيتحكموا في اقتصادك
وهيعملوا حروب في منطقتك
يا ولاد الكلب
ارضي
وبترولي
لا لا لا لا بلاش
جولي الزرجا بتعمل
الحبايه الديمقراطيه
يعني ليبراليه حقوق اقليات مساواه
وفرص متساويه للجميع
هما دول
هات كبايه ميه بجي واني هابلع الزرجا
خد بالك بس هيسرقوا بترولك
وهيتحكموا في اقتصادك
وهيعملوا حروب في منطقتك
اه
ولاد كلب برضه
يا حاج يا ابا
يا بلدينا
لازم تختار واحده
هتفرج في ما انتم عالم مبرشمه
اني هاروح اكلم المحافظ
الله طب ما لكش وجبه
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
في هذه الحلقه يا عزيزي انا هاشرحلك
الانتخابات الامريكيه المعقده جدا
خلال انتخابات الرياسه الامريكيه سنه
بتجمع المرشحه هيلاري كلينتون
مليون صوت
في الوقت اللي دونالد ترامب فيه
بيجمع مليون صوت
ثانيه واحده يا
هي اللي مسكت قبل
وانا ما اعرفش
لا يا عزيزي
دونالد ترامب هو اللي فاز بالرياسه
مش دا تزوير
لا يا عزيزي ما فيش تزوير خالص
الله
امال فرق ال مليون صوت دول بتوع
خليني اقولك يا عزيزي ان حاجه
مش اول مره نشوفها في الانتخابات الامريكيه
يعني حصلت قبل كدا سنه و
وكمان انتخابات سنه
لما خسر ال جور قدام جورج بوش الابن
رغم انه كان جايب اصوات اكبر
السوال هنا يا عزيزي
ازاي عدد اكبر من الامريكان يصوت لرييس معين
ولكن يقوم التاني يكسب
شخصيه البطل ولا
خليني اقولك يا عزيزي ان في امريكا
اهم ديمقراطيه في العالم
لا يوجد نص في الدستور الامريكي
بيسمح اصلا للناخبين
ان هما يصوتوا بشكل مباشر للمرشح
ما هياش انتخابات امين الفصل
بنشوف مين اللي جاب اصوات اكتر
هو اللي يكسب
الانتخابات الامريكيه بتعتمد
علي ما يسمي بالمجمع الانتخابي
ال
دا بيكون معمول من مندوب
عن كل الولايات الامريكيه
دول يا عزيزي اللي بيصوتوا وبيختاروا
يعني مثلا في انتخابات
ترامب خد اصوات من مندوب
قصاد لهيلاري عشان كدا كسب
لا مواخذه يا
انا مش هاخش عليك باي انطباعات اوليه
وتقولي اهوج ومش عارف وتسخر مني
انا باقولك اشرح دلوقتي اشرحلي مش فاهم
في كتابه يا عزيزي
مقدمه قصيره جدا عن الانتخابات الامريكيه
تقريبا هو كان مكسل بيقول ساندي مايسل
ان نظام المجمع الانتخابي
لاختيار الرييس الامريكي
رغم ان عمر النظام سنه ولسه مكمل
الا انه لا يزال نظام معقد جدا
لدرجه يا عزيزي ان المواطن الامريكي نفسه
يعاني من استيعابه بالكامل
يا نهار اسود يا

ال مش عارف يفهمه
واني هافهمه
يا عزيزي انت الاستشراق لحس دماغك
عادي انت تفهمه وهو ما يفهمهوش خليك جامد
عشان نفهم هذا النظام
محتاجين نرجع للحظه اقدم بكتير
لحظه وضع الدستور الامريكي ذات نفسه
عزيزي المشاهد الجميل
امريكا دلوقتي عباره عن ولايه
لسه دوله
احنا هنا بنتكلم علي سنه
وقتها عدد سكان امريكا
كانوا مليون نسمه
وعشان كل دول يتناقشوا
في القضايا المهمه في البلد
زي مثلا نجيب رييس ازاي
او نعينه علي اساس
كان لازم يتعمل مجلس شعب
ونواب بينوبوا عن ال مليون الامريكان
مش هينفع كل حاجه
عايزين نفكر فيها ونطلعلها بقوانين
نقوم مجمعين ال مليون
فهنجيب نواب عنهم
وهنا هيظهر سوال
كل ولايه هيمثلها كام نايب في الكونجرس
في الاجتماع الدستوري في فيلاديلفيا
اللي اتعمل في نفس السنه
ناس اقترحت ان كل الولايات
يبقي ليها نفس عدد النواب
عداله اجتماعيه
نظام ال والعدل في التوزيع وكدا
الاقتراح دا برغم ان هو يبان
الا انه زعل الولايات اللي حجمها اكبر
الولايات اللي فيها عدد سكان اكبر
واصروا ان لازم يمثلهم عدد اكبر من النواب
هنا مندوبين الولايات الصغيره يسكتوا
يقولوا اه صح انتم اكبر
ويلا تمام يا شباب
لا طبعا كانوا شايفين ان قرار زي دا
هيخليهم تحت رحمه الولايات الكبيره
ومن هنا يا عزيزي حصل خلاف والخلاف اشتعل
لدرجه هددت الموافقه علي الدستور نفسه
عشان كدا كان لازم تسويه
او حل وسط لانقاذ الموقف
الدستور بيروح من الامريكان يا اخواننا
الحل الوسط هنا
ان الكونجرس الامريكي يبقي غرفتين
مجلس للنواب ومجلس للشيوخ
مجلس النواب
هيبقي عدد الممثلين فيه عن كل ولايه
متوقف علي الكثافه السكانيه للولايه
مجلس النواب بيحقق طلب الولايات الكبيره
بان يا جماعه احنا كثافتنا السكانيه كبيره
فمحتاجين يبقي عندنا تمثيل بنفس حجمنا
سامعين يا ولايات يا صغيره
هنا بقي بييجي مجلس الشيوخ
يراضي الولايات الصغيره
ويبقي نظامه عباره عن نايبين
بيمثلوا كل ولايه
بغض النظر عن حجم الولايه او عدد سكانها
التسويه هتعرف باسم تسويه كونيتيكت
خليني اقولك يا عزيزي
اللي احنا اتكلمنا فيه دا
دا الجزء السهل من الموضوع
السوال الاصعب بقي دلوقتي
ازاي هننتخب الرييس
الولايات اللي لسه مقطعه في بعض
علي خناقات النواب وعدد الممثلين
كانوا مختلفين في كل حاجه
الا حاجه واحده بس
ان ما ينفعش الرييس يبقي سلطته اعلي
من ال ولايه بتوعنا
عشان ما يتحولش الي ديكتاتور
خصوصا ان الامريكان كانوا لسه خارجين
من حرب استقلال مريره ضد بريطانيا
فاحنا عايزين بقي احسن من دول
وكل ولايه خرجت بصلاحيات مستقله
مستحيل تتنازل عنها
مش احنا بقي نحارب وناخد استقلالنا
وييجي حد يدورنا كلنا
الاباء الموسسين لامريكا
اعتبروا المساله حساسه جدا
لان الولايات كانت بتعاني
من فوضي واضطرابات ومشاكل اقتصاديه
الاتحاد بتاع الولايات دا نفسه كان هش
اقل عطسه تموته
اقل دور برد يسخن الناس علي بعض
تجيبله حرب اهليه تكومه
معلش يا
انا حاسس ان انت عقدت الامور
وان الموضوع اسهل
الشعب كله اوله عن اخره مليون
ينزلوا يختاروا بالصناديق
ويبقي حققنا الديمقراطيه السهله
اللي ما فيهاش تفعيص
خد بالك يا عزيزي
ان احنا لسه في القرن ال
لم يكن هناك دوله
بتعتمد علي الانتخاب المباشر
وفرضا كان فيه دوله بتعتمد
علي الانتخاب المباشر
فال مليون امريكي
اللي انت شايفهم سهلين كدا
كانوا منتشرين علي الساحل الشرقي
لالمحيط الاطلنطي
مسافه ميل زي ما يكون الساحل كدا
دا في الوقت اللي كان طبعا
هناك صعوبه في التنقل والاتصالات
متخيل شكل الحمله الانتخابيه
هتبقي عامله ازاي
مستحيل في القرن ال مرشح
يقدر يطوف الانتخابات كلها
ويعمل دعايه فين وازاي وبكام
لم يكن يا عزيزي فيه انترنت
ولا راديو ولا تليفزيون ولا حتي
المرشح عشان يكلم الناس صوته هيروح
كمان يا عزيزي فيه فكره تانيه
ماذا لو هولاء الناخبين اختاروا غلط
وصلهم مرشح بطريقه ما
وضحك عليهم وعرف ياخد اصواتهم
الناس في امريكا فكرت وقالت
مش احنا يا جماعه عملنا ال
يبقي ال في
هو اللي يختار الرييس
ولكن يا عزيزي
لو انت متمرس في الديمقراطيه زيي كدا
هتعرف ان دا بيهدد مبدا مهم جدا جدا
في عالم الحكم الحديث
اسمه مبدا الفصل بين السلطات
ببساطه احنا عندنا سلطه تشريعيه
اللي هي بتحط القوانين
اللي هي الكونجرس
وسلطه تنفيذيه
الحد بقي اللي بينفذ وهو الرييس
وسلطه القضاء
اللي بتحكم بين كل دول وبعض
عشان دوله تشتغل صح
لازم كل سلطه من دول تبقي مفصوله عن التانيه
الكونجرس لو هو اللي جايب الرييس
هيبقي كاسر عينه فيمشيه علي مزاجه
ما ينفعش السلطه التشريعيه
هي اللي تختار السلطه التنفيذيه
ظهر يا عزيزي اصوات تانيه تقولك
خلي ال علي جنب
والمجلس التشريعي بتاع كل ولايه
هو اللي يختار الرييس
طب ما دا يا حل يبدو منطقي
بصراحه يا عزيزي دا فيه خطوره
كدا الرييس اللي هييجي
هيظبط مجالس الولايات اللي رشحته
ويدور الضرب في اللي ما رشحوهوش
وزي ما قلتلك الاتحاد هش
واي دور برد هيجيبله حرب اهليه
واحنا مش ناقصين
عشان كدا الامريكان قالوا
احنا زي ما حلينا
قصه ال بالتسويه
احنا برضه هنا لازم نلجا لحل وسط
حاجه بين التصويت المباشر واختيار الولايات
المفروض ان كل ولايه
يبقي ليها نايبين في مجلس الشيوخ
كدا كدا ضامناهم
كل ولايه برضه عندها اعضاء
في مجلس النواب
علي حسب ال بتاع الولايه
فاحنا بقي هنختار
مجموعه مندوبين عن كل ولايه
بيتحدد عددهم علي حسب العدد الاجمالي
لاعضاء مجلس الشيوخ والنواب في كل ولايه
ودول بقي اللي بيصوتوا
بالنيابه عن الشعب الامريكي
المناديب دول جمع مندوب يعني
هيشكلوا ما يعرف باسم المجمع الانتخابي
فانت يا عزيزي ممكن يبقي عندك ولايه مثلا
خلينا نقول كاليفورنيا
مختاره اغلبها مرشح معين
المندوب دا ممكن يختار المرشح التاني
والمرشح التاني لو عدد الاصوات بين المندوبين
بتميل له هو اللي يكسب
المجمع هنا هو اللي بيحدد
بغض النظر عن رغبه سكان كل ولايه مفرده
علي حسب كلام
استاذ العلوم السياسيه جورج ادواردز
فالاباء الموسسين لما وصلوا للاتفاق دا
ما كانوش شايفين ان هما وصلوا
لشكل مثالي للانتخابات
وبصراحه كدا وباختصار
وبيني وبينك يا عزيزي
عشان دا سر انا عارفه من الاباء الموسسين
باقعد معاهم كتير علي القهوه
الاباء يا عزيزي اباء
فارهقوا من المجهود الكبير دا
كانوا تعبوا خلاص
من كتر الانقسامات والحروب الاهليه
وكانوا عايزين حل وسط
خافوا ان الاتحاد اللي بينهم يتفكك
فالولايات اتراضت لدرجه ان واشنطن العاصمه
ما كانش ليها حق التصويت
لا في الانتخابات الرياسيه الامريكيه
ولا في الكونجرس نفسه
ودا عشان توصل رساله وتطمن كل الولايات
ان العاصمه الفيدراليه
التابعه للحكومه والرييس
هتكون بلا نفوذ في العمليه الديمقراطيه
باطمنكم يا ولايات
العاصمه مش هي اللي هتاخد بقي
الفلوس والرزق والحاجات كلها
لا العاصمه لن يكون لها صوت
اللي الولايات تختاره عشان يحكم ييجي ينور
الوضع دا يا عزيزي هيستمر لحد سنه
لما يتسمحلها اخيرا
ب اصوات في المجمع الانتخابي
ويبقي ليها نصيب في نواب الكونجرس
لكن ما لهومش حق يصوتوا علي قانون
والكلام دا مستمر لحد النهارده
بالفعل يا عزيزي نظام المجمع الانتخابي
سوف يتم تطبيقه
وفي فبراير
بيتم انتخاب جورج واشنطن
كاول رييس لالولايات المتحده الامريكيه
دا يا عزيزي
الرييس الوحيد في تاريخ امريكا
اللي ينتخبه المجمع الانتخابي بالاجماع
خد بالك يا عزيزي دا اللي عرض يسدد
ديون امريكا كلها ويحط صورته علي الدولار
دا طبعا يا عزيزي قلش علي
ان كان هناك اشاعه
ان عادل امام هيسدد ديون مصر
وصورته هتنزل علي الجنيه
صحيح هذا النظام حل مشكله
ولكنه خلق مشاكل جديده
قد يبدو ليك يا عزيزي ان
دا يا
دا نجحوا وكلهم بالاجماع
يبقي كلهم موافقين
وكلهم مع بعض وكلهم ايد واحده
وخلاص ما عادش فيه مشاكل ونجحنا
واضح ان فكره المجمع الانتخابي
كانت فكره عبقريه يا
خليني اقولك ان صحيح
نظام المجمع الانتخابي دا حل المشكله
لكنه صنع مشاكل جديده
زي ما قلتلك مثلا يا عزيزي
عدد سكان الولايه هو اللي بيحدد
الولايه هيكون لها نصيب
اد من عدد النواب
اللي هو مجلس النواب
مش مجلس الشيوخ خد بالك
كمان عدد سكان الولايه بيحدد
كل ولايه هيبقي ليها مندوبين اد
في المجمع الانتخابي
بس السوال هنا يا عزيزي
من هم اصلا السكان
السوال اللي يبدو سهل ولكنه صعب جدا
من هم السكان اللي عددهم
بيحدد صوت كل ولايه في امريكا
هل حد نقدر نقول عليه من السكان
اه يا
واضح ان رييس التحرير جه
خليني اقولك يا عزيزي
ان نظام المجمع الانتخابي في بدايته
كان بيعتبر ان الناس اللي ليها حق التصويت
او اللي بنعتبرهم سكان يعني
عباره عن فيتين
الرجال البيض الاحرار والاغنياء
دول يا عزيزي كانوا وقتها
بس من المجتمع الامريكي
يا نهار ابيض
ايوه يا عزيزي
خليني اقولك ان في وقت وضع الدستور مثلا
من سكان ولايات الجنوب
كانوا من السود المستعبدين
ولايه زي فيرجينيا
السود كانوا من السكان
لو السكان دول اتحسبوا
يبقي الولايات هيبقي ليها تقل
وبالتالي ليها مندوبين اكتر
ونواب اكتر في مجلس النواب
يا نهار اسود يا
طب ما مشكله
الامريكان بيعملوا
في المواقف اللي زي داهي قولي
ثانيه واحده انا جاي
كالعاده يا عزيزي
تبدا تظهر الحلول كحل وسط
في شكل تسويه زي تسويه الثلاثه اخماس
هي بصراحه يا عزيزي بتعتمد علي مبدا
انا بصراحه خجول اني اقولهولك
بس هما يا عزيزي قرروا لسبب ما
ان هما يحسبوا كل من السود ب
زي ما تشحن تتكلم ب كدا
بصراحه يا عزيزي انا مش من مدرسه
ان احنا نحاكم الماضي بمعاييرنا الحاضره
ولكن انا برضه في الاخر باسترزق وباكل عيش
فباحب اسخر من الحاجات من وقت للتاني
لل ولكن ليس لاعتقادي الشخصي
في اوايل القرن ال
مع تشكل ولايات امريكيه جديده
ما هو ما شاء الله بقي ابتدوا يكبروا
فاكر هما كانوا بداوا
بعد كدا هيوصلوا لحاجه و
هنا هيتقرر حق التصويت لاي راجل ابيض
بس سنه ما يقلش عن سنه
دا كان الوضع في اغلب الولايات
بعد سنين طويله القانون هيتعدل لسن سنه
كدا يا عزيزي
احنا الحمد لله حلينا مشكله البيض
ولكن الستات بقي والرجال السود
كانت مشكلتهم اصعب بكتير
الستات السود بقي طبعا
دا يعني ربنا يكون في عونهم
والستات السود ال
دا بقي يعني ينتحروا احسن
دا طبعا غير مشكله
الستات السود ال الفقرا
مشاكل يا عزيزي السود
والستات والستات السود
كانت اصعب بكتير بالذات في موضوع التصويت
خليني اقولك سنه
بتتعافي امريكا من الحرب الاهليه
والولايات بتامن
علي التعديل ال في الدستور
اللي بيمنح الجنسيه الامريكيه لاي شخص مولود
او متجنس في الولايات المتحده
دا معناه يا عزيزي
ان اللي كانوا قبل كدا بيتقال عليهم عبيد
اصبحوا مواطنين امريكان
وبالفعل هياخدوا حق التصويت سنه
الله يا اخيرا تحققت العداله
وانتصرنا علي العنصريه
يا عزيزي دا مجرد حبر علي ورق انت اتخدعت
لسه لسه لسه
مش معني ان مكتوب علي المحل من بره
ان كل حاجه ب
ان كل حاجه ب
انت يا عزيزي عارف ان لسه فيه
مالكولم اكس ومارتن لوثر كينج
و
لسه يا عزيزي فيه حركه حقوق مدنيه جايه
السود في ولايات الجنوب
لسه هيناضلوا سنه كمان
لان الولايات هتتفنن
في وضع عقبات تحرمهم من التصويت
عندك مثلا ولايه جورجيا
هتفرض ضريبه تصويت
اللي هو انت نازل تنتخب هات فلوس بقي

هات فلوس
رسوم التصويت جنيه هات فلوس
هو احنا مش في
ولما ييجي واحد اسود
يدفع الضريبه عشان يصوت
يقوموا يقولوله لا يا حبيبي
انت هتدفع كل ضرايب التصويت اللي فاتتك
وكمان هتدفعهم دفعه واحده
فيقوم الراجل مصوت بجد
فالراجل بدل ما يصوت يصوت يقع
يقوموا اهله جايين يصوتوا عليه
الموضوع دا يا عزيزي
هيحرم السود والفقراء من التصويت
خد بالك كمان ان معظم السود كانوا اميين
محرومين من التعليم
عشان كدا هيتحطلهم اختبارات محو اميه
وحتي اللي بيعرف منهم يقرا ويكتب
هتتحطله اسيله صعبه ومركبه
والدرجه من كام يا
اجابه واحده غلط تبطل حق التصويت
لازم يجيب
في الوقت اللي ما خدش فيه اصلا
حقه في التعليم
اه
بيصوت يعني يا عزيزي
المشكله يا عزيزي
ان هو ما يقدرش حتي يصوت
لمرشحين يجيبوله تمويل
لمثلا وجود مدارس اكتر
في بييات منتشر فيها السود
فتبدا المشكله فاهم تفضل ت
هي كانت ماشيه كدا يا عزيزي المشكله
وفرضا عديت من كل هذه العقبات
هتلاقي شروط تعجيزيه تانيه
زي انك تكون من نسل اب
كان يمتلك حق التصويت قبل الحرب الاهليه
او من المحاربين القدامي
في الوقت دا الرجل الابيض
كانت بتتوفرله كل المزايا والتسهيلات
ان هو يتجاوز كل هذه الشروط
ياه يا دا العنصريه وحشه اوي
خليني يا عزيزي اقولك علي الكبيره
ارجوك بلاش
احنا كنا لسه طالعين من الشتا
يا عزيزي انا مش قصدي علي
انا قصدي علي المشكله الكبيره
المراه فضلت محرومه من التصويت لحد سنه
لما تصبح ولايه وايومنج
اغرب اسم ولايه في الولايات المتحده الامريكيه
هي اول ولايه تدي النساء الحق في التصويت
عشان تشجع ولايات
زي ولايات الغرب الامريكي انها تقلدها
ولكن المقاومه فضلت مستمره
في ولايات الجنوب
يفضل يا عزيزي الوضع علي هذا الحال
لحد سنه
لما الدستور بيقر التعديل ال
ودا اللي بيدي الستات حق التصويت
كامل مكمل شافي مشفي
حلو يا اخبار سعيده
انا سعيد بالمراه
مبروك يا مراه اصبحتي ليكي صوت
في السياسه الامريكيه عقبالي
زي يا عزيزي ما قانون التصويت
بالنسبه للرجاله السود كان حبر علي ورق
فهتتحط قيود برضه قدام المراه السوداء
عشان ما تستفيدش اوي من التعديل دا
وبالرغم من ان التعديلات
موجوده قانونيا ودستوريا
عشان السود من الرجال والنساء
يشاركوا في العمليه الانتخابيه
الا ان خليني افاجاك واقولك
ان من سنه لحد سنه سنين كامله
ما قدرش حد يصوت في ولايه جورجيا
من ال
غير الاف بس من اصل كام
من اصل الف
يعني اقل من من الناخبين السود
هما اللي صوتهم وصل
ورغم ان ضريبه التصويت اتلغت سنه
الا ان كان ما زال هناك عقبات امام الناخبين
دا غير بقي العنف والترهيب
اللي كان بيمنعهم ان هما يشاركوا في الانتخابات
لحد ما نظم المدافعين عن الحقوق المدنيه
مسيره سلميه من ولايه الاباما
في مارس
المسيره يا عزيزي استقبلها جنود الولايه
بالعصيان والغاز المسيل للدموع
مشهد مروع ومخيف
نقلته كاميرات التليفزيون لملايين المشاهدين
لدرجه خلت الرييس الامريكي ليندون جونسون
يوقع علي تشريع شامل لحقوق التصويت
بيمنع وبيحظر فيه
عوايق تظهر
قدام ال او اقليات
تمنعهم من التصويت
عشان بعد يا عزيزي قرنين من الزمن
يبقي عندنا نظام مجمع انتخابي
يسمح لكل السكان بالتصويت
لاول مره من ايام الاباء الموسسين
خليني يا عزيزي الفت نظرك
ان احنا بنحكي قصه الانتخابات
مره من ناحيه الاباء الموسسين
ومره من ناحيه الولايات
ومره من ناحيه الناخبين
فهنا السوال الذي يظهر علي السطح
ماذا عن المرشح نفسه
خليني اقولك ان عشان ترشح نفسك في امريكا
لازم تبقي مولود في امريكا
وابوك كمان يكون مولود فيها
او ابوه عاش في امريكا
مش اقل من سنه متواصله
كمان يا عزيزي الرييس الامريكي
ما ينفعش سنه يقل عن
الله
طب ما هي شروط سهله اهي يا
امال ليه معقدين الموضوع
وما بنشوفش غير رييسين
ما يتقلعوش من الجزمه هما اللي بيترشحوا
النهايي ليه دايما فيه بس
الاجابه يا عزيزي
هي ان عمليه الترشح عمليه مكلفه
فبالتالي فرصك احسن بكتير
لو كنت مع حزب
من الحزبين الكبار في امريكا
الحزب الديمقراطي والحزب الجمهوري
ايوه يا صح
دول دايما بيقابلوا بعض في ال
خد بالك يا عزيزي
دول مش الاحزاب الوحيده
فيه احزاب امريكيه تانيه
زي مثلا حزب الخضر
خليني اقولك يا عزيزي
طبعا الاحزاب الموجوده
جميله وحلوه وكل الكلام دا
ولكن عشان فرصك
تبقي اعلي اوي اوي اوي في الانتخابات
لازم تبقي في واحد من الحزبين الكبار دول
الحزب الديمقراطي او الحزب الجمهوري
لازم تلعب اهلي وزمالك
عشان تروح المنتخب
ودا يا عزيزي لسبب وجيه
كل حزب من الحزبين دول
بيدافع عن اراء ومعتقدات
بتمثل ملايين الامريكيين
لو سمحت قولي الفرق بينهم
عشان اعرف لما اجي اترشح
اختار انهي حزب اترشح من خلاله
الحزب الجمهوري يا عزيزي بيمثله مرشحين
زي دونالد ترامب جورج بوش ريجان
المرشحين من الحزب الجمهوري
عاده بيبقي رايهم
ان الحكومه بالصلاه علي النبي كدا
تخليها في حالها
وما لهاش دعوه بالاقتصاد
تشيل ايديها من الرعايه الصحيه والاجتماعيه
وتسيب السوق ينظم نفسه بنفسه بشكل حر
ودا بيخليه الحزب المفضل للاغنياء
لانه بيفرض عليهم ضرايب اقل
ما هو خلاص
الحكومه هنا مش ملزمه بحاجه تجاه الناس
كمان بيعفي الاغنيا
من رفع الحد الادني للاجور
فانا هاديك الفلوس اللي السوق بيسمح بيها
حتي لو ليك معايا اكتر
اما الحزب الديمقراطي
اللي بيمثله مرشحين
زي بايدن وباراك اوباما
فدا بيشجع الحكومه انها تصرف اكتر
علي الرعايه الصحيه والاجتماعيه
وبيرفع الحد الادني للاجور
وكمان بيميل لفرض ضرايب اعلي علي الاغنيا
فاكر يا عزيزي في حلقه الكساد
لما اتكلمنا علي فرانكلين روزيفيلت
فاكر اللي عامله الراجل دا
اهو الراجل دا حزب ديمقراطي
انا حاسس ان انت مخل

ايوه يا مخل في اختصارك
اكيد يعني الفرق لم يكن في فرق الاقتصاد بس
دا حقيقي يا عزيزي
ولكن عشان كدا باقولك اصبر عليا
طبعا يا عزيزي دا اختصار مخل
والموضوع مش خير وشر والدنيا مش ابيض واسود
وان الاختلافات بينهم معقده عن كدا بكتير
وبالفعل هناك اختلافات ثقافيه مثلا
الحزبين مثلا بيختلفوا
في حاجات مثيره للجدل
زي مثلا حق حمل الفرد لسلاح
الجمهوريين بيعشقوا السلاح
الديمقراطيين بيقولولك يا جماعه بلاش
من ناحيه تانيه يا عزيزي
الديمقراطيين بيحبوا الماريجوانا
الجمهوريين يقولولك لا بلاش
عندك كمان حق الاجهاض
دا بيدعمه الديمقراطيين وضده الجمهوريين
عاده الجمهوريين بيميلوا
انهم يبقوا محافظين اكتر
متدينين اكتر اليميني منه
نقدر نقول يا عزيزي ان الجمهوريين
بيحاولوا يحافظوا علي الوضع القايم
ما تجيبليش مهاجرين جداد
ما تاخدش مني السلاح
اللي بقاله معايا سنين
طول ما هي ماشيه مش هنلعب فيها
بينما الديمقراطيين منفتحين اكتر
لتغيير الوضع القايم
في حاله لو الاضرار زادت
يلا يا خليهم يولعوا في بعض
احنا ما لناش دعوه
خليني يا عزيزي اقولك وافاجاك
ان احنا لينا دعوه كبيره اوي
بجد يا
احنا هنحضر انتخابات
لا لا يا عزيزي ما لناش دعوه بهذا الشكل
بس احنا متاثرين باللي بيحصل
متاثرين بالخلفيه
اللي بييجي بيها الرييس الامريكي
الفرق بين الحزبين بيمتد للسياسه الخارجيه
وبالتالي طريقه تعامل امريكا
مع الدول التانيه
يعني الجمهوريين مثلا
بيفضلوا القوه العسكريه
اكتر من الديمقراطيين
عايز دليل علي هذا الكلام
عندك مثلا حرب العراق
اللي قادها جورج بوش
الديمقراطيين علي الناحيه التانيه
بيحبوا يلعبوها ديبلوماسيه وسياسه
وعقوبات وحاجات كدا
طبعا يا عزيزي دا ما بيمنعش
انهم بيطلعوا يضربوا بالطيارات عادي
بس اللي هو ما بنروحش نحتل
وتاني يا عزيزي الموضوع اكثر تعقيدا
لان برضه الديمقراطيين
ليهم تاريخ اسود يعني
كله يا عزيزي كله له تاريخ اسود
هو بس نسب ونسب
ميول
اظن كدا يا عزيزي
انا اديتك دليلك الكامل المتكامل
للترشيح للانتخابات الامريكيه
عرفتك التاريخ بالكامل
عرفتك تاريخ الولايات
عرفتك العمليه الانتخابيه
كانت عامله ازاي وبقت عامله ازاي
عرفتك الحزبين اللي مدورينها
وكل واحد نقط قوته ونقط ضعفه
كدا انت اصبحت مرشح جاهز للرياسه الامريكيه
التريكه يا عزيزي الحقيقيه في التمويل
في السوبيك اناناس
عشان تبقي مرشح محترم وتصرف علي حملتك
لازم الحزب بتاعك يساعدك
ولكن هنا بيظهر
لجان العمل السياسي الغير حكوميه
ال
ال
يا عزيزي مجموعات ضخمه بتمثل كيانات
الكيانات بتدعم مرشحين بعينهم
عشان يدافعوا عن مصالحها
يمرروا القوانين لحسابها
ويفطسوا القوانين اللي ضدها
زي مثلا ال الصهيوني ال
او شركات النفط والادويه
او حتي شركات ال
حد معاه فلوس وله مصلحه في البلد
يقدر يعمل
سواء دا كان مجموعه شركات امريكيه
او غير امريكيه
بلاد بره امريكا
ليها مصالح و جوا امريكا كله
معاك فلوس اتفضل
كله يا عزيزي بالفلوس
وعشان خاطر الفلوس
خد بالك بس يا عزيزي بس
قبل ما تروح تلف علي اللوبيهات
وتاخد منهم فلوس
الكيانات ما ينفعش تدي للمرشح
فلوس بشكل مباشر
كدا تبقي رشوه
كمان التبرعات المباشره
لازم يبقي ليها حد اقصي
ما ينفعش تتبرع بكذا
ولكن خد بالك يا عزيزي
احنا في امريكا
دوله الحريه دوله التعبير
وفق قانون حريه التعبير
اللي بيكفله الدستور الامريكي
بيبقي من حق الكيانات
انها تصرف ملايين للدعايه للمرشح
مين بقي يا عزيزي في الحزبين
اللي بيخدم مصالح الاغنيا
فكتير بقي من الموسسات والشركات
بتعبر براحتها وبتعمله دعايه
الحزب الجمهوري
المستفيد الاكبر من ال
والتمويل اللي من النوع دا
الحزب الجمهوري بيبقي له نصيب الاسد
من مساهمات ال
دا يا عزيزي بيخلي مرشح الحزب الجمهوري دا
منصب في حد ذاته
في العادي يا عزيزي الحزب الجمهوري
هو اكثر حزب مستفيد من هذه ال
كل حزب يا عزيزي بيبقي له مرشحين
مرشحين عشان يبقوا المرشح الجمهوري
او المرشح الديمقراطي
يعني فيه انتخابات بتحصل جوا الحزب
قبل ما يبقي فيه مرشح من كل حزب
الانتخابات يا عزيزي في غايه الاهميه
لان كل حزب مش هيخش الانتخابات بكذا واحد
فيفرق الاصوات فاللي قدامه يكسب
احنا لازم كل قوتنا كحزب
تروح تجاه واحد
عشان نوصل لهذا المرشح
لازم نعمل انتخابات بيننا وبين بعضينا
بالتالي الحزب محتاج يصفي مرشحينه
من جواه الاول
من خلال ما يسمي بالانتخابات الحزبيه
والانتخابات التمهيديه
الانتخابات الحزبيه هي عباره عن لقاءات
بينظمها كل حزب في قاعات كبيره في الولايه
وبتنتهي ان الحاضرين يصوتوا برفع الايد
ويصفوا المرشحين ما بينهم
بس الطريقه يا عزيزي انتهت من سنه
ومش مستمره غير في ولايات
زي ايوا ونيفادا
النوع الغالب بقي هو الانتخابات التمهيديه
اللي بنسمع عنها في التليفزيون
هنا الحزب يقدم مرشحينه للناس
والناخبين في كل ولايه هيصوتوا بشكل مباشر
هما عايزين مين يمثل الحزب في الاخر
لما تيجي تفكر في امريكا
تعامل معاها علي انها قاره
وليست بالضروره دوله
طالما بنتكلم يا عزيزي عن ولايات
فكل ولايه ليها نظام خاص بيها مبدييا
الولايات يا عزيزي
اشبه بدول صغيره جوا القاره
ولايات كتير يا عزيزي اكبر من دول
واقتصادات ولايات كتير اكبر من دول
ولايه كاليفورنيا يا عزيزي لوحدها كدا
ولايه وسط حاجه و ولايه
موجوده في ال من اقتصادات العالم
يعني اقتصاد كاليفورنيا
اكبر من اقتصاد السعوديه
واقتصاد الامارات واقتصاد مصر
تخيل يا عزيزي ولايه واقفه جنب دول
يعني معاها الهند والصين
واليابان والمانيا وفرنسا
في بعض التصنيفات يا عزيزي
بتبقي رقم او علي مستوي العالم فدي ولايه
طبعا بعض الولايات شاسعه زي تكساس
تقريبا من مساحه مصر
مساحه تكساس تقريبا الف كيلومتر مربع
مصر مليون كيلومتر مربع
فكل ولايه كانها دوله لها قانونها الخاص
وبالذات في موضوع الانتخابات التمهيديه دا
يعني مثلا عندك ولايات
بتعتمد علي النظام المغلق
يعني اللي هيصوت في الولايه
لصالح مرشح الحزب ما يكونش حد
لازم يكون ناخب مسجل كعضو في حزب معين
وهو بس اللي يقدر يصوت
في انتخابات الحزب بتاعه
فيه عندك مثلا النظام المفتوح
بيبقي من حق كل سكان الولايه
ان هما يصوتوا في الانتخابات التمهيديه
حتي لو ما كانوش اعضاء في الحزب
ميزه طبعا النظام المفتوح
عن النظام المغلق
ان هو بيزود نسبه المشاركه
لكن مشكلته طبعا انه احيانا بيسمح باللعب
يعني بالصلاه علي النبي كداهو
لو انا من الحزب الديمقراطي
وشايف ان فيه مرشح ضعيف في الحزب الجمهوري
انا اروح اصوتله قال يعني انا جمهوري
وبايد مرشح الحزب بتاعي
عشان هو اللي ينزل في الانتخابات الجايه
ويخسر قدام المرشح الديمقراطي
اللي انا باشجعه
خد بالك يا عزيزي
الانتخابات التمهيديه ليست حاسمه
هدفها ان كل حزب يستقر علي المرشح بتاعه
الانتخابات التمهيديه بتوضح
ان احيانا ممكن يبقي فيه فجوه
بين راي قاده الحزب وراي الناس
زي اللي حصلت سنه
لما اتعملت انتخابات تمهيديه
للحزب الديمقراطي
وقتها صوت معظم شباب الحزب
للمرشحين اللي بيعارضوا حرب فيتنام
زي روبرت اف كينيدي
بينما قاده الحزب دفعوا بمرشح مويد للحرب
زي هوبرت هامفري
رغم انه ما خاضش الانتخابات التمهيديه اصلا
الصدام دا اثر
علي حمله هامفري الانتخابيه
والمرشح الجمهوري اللي ضده هو اللي كسب
ريتشارد نيكسون
الحادثه يا عزيزي
خلت الحزب الديمقراطي يسمح للناخبين
ان هما اللي يختاروا المرشح
بانتخابات تتعمل في كل ولايه
بعد كدا
الجمهوريين لقوا ان فكره حلوه فقلدوهم
الانتخابات التمهيديه
بيطير المرشحين الضعاف
معسكر اعداد للعب النهايي
بيفضل فيه التقال بس
اللي قادرين يخوضوا المعركه الانتخابيه
بعد كدا الحزب بيعمل موتمر وطني
يقدم فيه المرشحين بتوعه
مرشح لمنصب الرييس ومرشح لمنصب النايب
ولكن المندوبين اللي تم اختيارهم
من خلال الانتخابات التمهيديه
المندوبين دول غالبا بيختاروا
نفس اللي اختاروه الناخبين
في الانتخابات التمهيديه
واضح ان الناس حابه فلان
اللي الحزب بيرشحه يبقي رييس
فانا هاعمل اللي الناس بتحبه
ولكن يا عزيزي هم ليسوا ملزمين
اه وبعدين بقي في قله الادب
يقدر المندوب يدي صوته لاي مرشح
حتي لو كان راي الناخبين مختلف عن كدا
المندوبين دول بيتسموا ال
وبيمثلوا تقريبا من عدد المندوبين
غالبا بيبقوا قيادات في الحزب
او روساء سابقين او حكام ولايات
في الغالب يا عزيزي مرشح الحزب الرسمي
بيكون واضح ومعروف ومتوقع
كل اللي محتاجه
انه يجمع صوت اغلبيه المندوبين
هنا يا عزيزي الانتخابات الحزبيه
واقفه علي المندوبين
خليني اقولك ان الولايات
اللي ليها عدد مندوبين اكبر
ما بتتحكمش لوحدها في اختيار المرشح الحزبي
احيانا بيكون المعيار الاسبقيه
وليس الاغلبيه
عندك مثلا ولايه صغيره زي ايوا
ليها اصوات بس في المجمع الانتخابي
لكنها حاسمه جدا لمجرد انها اول ولايه
تحصل فيها الانتخابات الحزبيه
اني حاسس
ان الديمقراطيه الامريكيه بحورها واسعه عليا
واني بصراحه دماغي تعبانه مش قادر
انا اقصي طموحي اني اترشح عضو رياضي
واختار الفريق بتاع الفصل
خليني يا عزيزي اشرحلك بمثل
انا عارفك بتحب الامثله
سنه الحزب الجمهوري
كان عامل انتخابات تمهيديه
لامم المرشحين بتوعه
وعمال يلففهم علي الولايات
وي بقي يشوف كل مرشح
بينور ولا ما بينورش
عشان في الاخر
الحزب الجمهوري يختار مرشح واحد
لما بدا التجمع الانتخابي في الحزب
في ولايه ايوا
اللي هي زي ما قلنا
ان هي بتبقي عاده اول ولايه
كان الحزب الجمهوري مقدم مرشح
وبعد الانتخابات التمهيديه في ولايه ايوا
انسحب من ال
من اول ولايه عدوا عليها
جالهم تعبوا قالك دا
لا واضح ان احنا ما ينفعش نبقي روساء
الانتخابات اللي بعدها
كانت بعدها باسبوع في نيو هامبشاير
نيو هامبشاير برضه ما لهاش تقل
في المجمع الانتخابي
بس هي تاني ولايه
بيتعمل فيها الانتخابات التمهيديه
بعد الانتخابات التمهيديه في نيو هامبشاير
هينسحب كمان مرشحين
نص المرشحين تقريبا
ادركوا ان فرصهم طارت
من اول ولايتين عدوا عليهم
ودول تاني ولايات صغيره
يمكن المرشحين دول
لو كانوا بداوا مثلا في كاليفورنيا
كان يبقي عندهم شهره هناك فينتخبوهم
وزي ما مرشحين بيطيروا من الاول
احيانا برضه مرشحين بينوروا من الاول
تخيل انت اول ولايه بدات فيها
هي الولايه اللي انت مولود فيها
فالناس اللي في الولايه عارفينك
فانت كسبت في الانتخابات التمهيديه
في ولايه ايوا
فالناس بقي في الحزب تقول
يا جدعان دا فيه حد شكله صاعد اهو
فيبداوا يركزوا معاك اكتر
فيبدا فرصك مع الوقت تعلي
فيه مرشحين زي الحصان الاسود
ما حدش كان عامل حساب
ان هما يتاهلوا للمجموعات
زي اللي حصل في ديسمبر
لما عضو مجلس الشيوخ عن ولايه الينوي
راجل مجهول اسمه باراك اوباما
يرشح نفسه للرياسه عن الحزب الديمقراطي
قدام المرشحه الاولي للحزب
هيلاري كلينتون الاكثر منه شهره
دا زوجها رييس سابق يعني شخصيه جامده جدا
ومهمه في السياسه الامريكيه
هيلاري كانت متقدمه علي اوباما ب نقطه
في استطلاعات الراي الوطنيه
ولكن يا عزيزي بعد شهر
اوباما يفوز عليها
في الموتمر الانتخابي في ولايه ايوا
تاني يا عزيزي انتخابات تمهيديه
بيترشحوا علي الترشح
اوباما وهيلاري لسه الاتنين
في نفس الحزب الحزب الديمقراطي
انتصار اوباما في ايوا
خلي حظوظه تبقي اعلي
ودا ظهر وبان في استطلاعات الراي
وبالتالي فرصه زادت في جمع التبرعات لحملته
عشان يتحول من منافس ضعيف
لمنافس موجود وحقيقي
بدون يا عزيزي حرق للاحداث يعني
عشان لو ما كنتش عايش معانا
علي هذا الكوكب بقالك سنه
فاوباما هيبقي رييس امريكا
وهيكبر وهيبقي شبه اشرف عبد الباقي
خلاصه الكلام يا عزيزي
ان ولايات ايوا ونيو هامبشاير
بشكل او باخر بتتحكم في الرييس الامريكي
بغض النظر عن حجمهم وعدد مندوبينهم
لانهم ببساطه
اول ولايتين بتبدا فيهم الانتخابات
فبالتالي الكسبان اللي بيطلع من هناك
بياخد تغطيه اعلاميه اكبر
طب ما حلو يا
حاجه تعوض حاجه
يعني هما عدد نوابهم قليلين
كمان مش هيبقي ليهم وزن في الانتخابات
المشكله يا عزيزي
يا اسمر يا حلو انت يا ابو عيون جرييه
ان نسبه البيض في الولايتين دول

ومع احترامنا لكل الوان البشرات
وكل كلام ال
وكل الحاجات اللي بنشوفها علي نتفليكس
ما زال هناك تفرقه وما زال هناك فروقات
بين الرجل الابيض والرجل الذي ليس ابيض
فبدا يبقي فيه سوال
هل الولايتين دول يمثلوا الشعب الامريكي
ان هما بياخدوا هذا القرار الحاسم
في الاول كدا
طبعا يا عزيزي دا نقد سليم
ولكن يا عزيزي برضه فكر فيها
هو اوباما كسب هناك
اول انتخابات تمهيديه يكسبها كانت في ايوا
الحقيقه يا عزيزي
ان الامريكان حاولوا يبعدوا عن هذا الفخ
ويحاولوا ما يخلوش ان الولايتين دول
يبقوا هما الموشر
في حاولوا يحلوا الموضوع شويه
بانهم يختاروا ولايتين فيهم تنوع عرقي اكبر
زي نيفادا وساوث كارولينا
ويخلوهم هما اللي يصوتوا بدري
كمان خلوا كتير من الولايات الجنوبيه
تصوت في نفس اليوم
اللي سموه التلات الكبير
ال
كل حاجه سوبر
لو حبيت يا عزيزي ان انت تشارك
في الانتخابات الامريكيه التمهيديه
التلات الخارق دا يا بيكون في اول مارس
يا في اخر فبراير
الفكره من دا
ان لما يبقي فيه اكبر عدد من المندوبين
متوزعين علي الولايات
وبيصوتوا في نفس اليوم
دا بيخلي صوتهم له وزن اكبر
وبالتالي يكون اختبار حقيقي
لشعبيه المرشحين في البلد كلها
حلو اوي يا عزيزي كدا
خلصنا الانتخابات التمهيديه
كدا يا عزيزي كل حزب معاه المرشح بتاعه
اللي وصل
بعد انتخابات تمهيديه صعبه ومرهقه
واخيرا بعد مشوار طويل
ولف علي الولايات ولايه ولايه
المرشح تحول من مرشح حزبي لمرشح رياسي
احنا لسه ما بداناش
في اول تلات من شهر نوفمبر كل سنين
بيتوجه الناخبين الي صناديق الاقتراع
عشان يصوتوا للمرشح الافضل بالنسبالهم
ولكن بشكل غير مباشر
هما بيصوتوا للمندوبين
اللي في المجمع الانتخابي
اللي بيكون عددهم مندوب
وبيتحددوا عن كل ولايه
زي ما قلنا
علي حسب عدد اعضاء الكونجرس فيها
كمان بيتغيروا
علي حسب الكثافه السكانيه لكل ولايه
دا علي حسب احصاءات كل سنين
كاليفورنيا علي سبيل المثال
فيها مندوب
في حين ان ولايه زي فيرمونت
فيها مندوبين بس
لو افترضنا في الانتخابات الجايه
ان جو بايدن نزل
وخد اغلبيه اصوات الناخبين
في ولايه كاليفورنيا
يعني الناس عامه الناس نزلت انتخبته
في ولايه كاليفورنيا وهما الغالب
ساعتها ال مندوب بتوع كاليفورنيا
ملزمين انهم كلهم يدوا صوتهم لبايدن
دا لان الشعب اختاره
حتي يا عزيزي لو كان فايز باغلبيه بسيطه
يعني يا عزيزي
لو هو عامل من ولايه كاليفورنيا
وفيه عندنا مندوب
مش المفروض ان من المندوبين
يقولوا هنصوت ل
و من المندوبين يقولوا
هنصوت ل
لا هو كدا كسب في ولايه قصاد
يبقي اذا ال كلهم يصوتوا لجو بايدن
ودي يا عزيزي
قاعده في الانتخابات الامريكيه
الكسبان في الولايه ياخد كله
بيقش
اللي بيفوز في ولايه
بياخد كل اصوات مندوبينها
النظام دا معمول بيه
في ولايه من ولايات امريكا
المندوبين في كل ولايه ملزمين صحيح
ان هما يصوتوا
علي حسب الناخبين في كل ولايه
بس دا يا عزيزي مجرد عرف شايع
كلمه رجوله
لا يوجد شيء في الدستور بيلزمهم بدا
فاحيانا بيحصل في حالات نادره
ان المندوب يصوت لمرشح
غير اللي كان متعهد يصوتله
وخد اصوات الناخبين علي اساسه
يا عزيزي ظاهره في الانتخابات الامريكيه
بتعرف باسم ا
علي سبيل المثال يا عزيزي انتخابات
من مندوبين ولايه واشنطن
يا عزيزي غير واشنطن سي العاصمه
عشان ما حدش يضحك عليك
المفروض ان المندوبين في ولايه واشنطن
هيدوا صوتهم لهيلاري كلينتون ضد ترامب
لان اهل الولايه صوتوا بكدا
لكن اللي حصل
ان المندوبين صوتوا لكولن باول
ازاي يا دا
ثانيه واحده يا
انت مش قلت ال
بين و
امال الجدع التالت دا
دا سوال يا عزيزي وجيه جدا
مين الجدع التالت دا
الحقيقه يا عزيزي
هو ما كانش مرشح نفسه اصلا
والولايه الناخبين العاديين
اختاروا هيلاري كلينتون
بالاسم عايزين الاستاذه
التصويت حصل دا اللي فاهمه يعني
لمرشح تالت
علي امل ان هما يقنعوا
المندوبين التابعين للحزب الجمهوري
ان هما يدوا صوتهم
لمرشح جمهوري اخر غير ترامب
اللي هو كان واضح انه هيكسب
يعني يا عزيزي مش بس ادوا صوتهم
عكس اراده الناخبين
دول اختاروا مرشح تالت من دماغهم
ما رشحش نفسه اصلا
في انتخابات سنه
مندوب واشنطن العاصمه
امتنع عن التصويت احتجاجا
بسبب ان ولايته ليس لها
حق التصويت الكامل في الكونجرس
اكتر يا عزيزي هناك اكثر من ولايه
الزموا المندوب غصب عنك ما ترتجلش
اللي الشعب يقوله انزل صوت بيه
انت مجرد مكبر صوت لصوت الشعب
انت مجرد سلكه
انت مجرد حاله غريبه
طلعت من مشاكل الاباء الموسسين
السوال بقي يا عزيزي
لو انا من الحكومه الامريكيه
طالما الشعب هو اللي بيختار
ما تسيبوه هو اللي يختار
ليه اللخبطه
كل ولايه ليها عدد من المندوبين
والمندوبين من ولايه
بيقولوا ان هما لازم يمثلوا اراده الشعب
والولايات التانيه مش لازم
والناس ممكن
مش بس انها تختار المرشح اللي ضدي
لا دا تختار مرشح مش موجود
في الانتخابات اساسا
ليه الكلكعه
خليني اقولك يا عزيزي
ان بعد ما بعض الولايات
الزموا المندوبين ان هما يختاروا
اللي يختاره الشعب
الموضوع ما نجحش اوي
لان المساله كانت بترسي علي عقوبات ماليه
قدرها لا يزيد عن ال دولار
وساعات يعني ممكن يمشوه من منصبه
ولايات قليله بس اللي بيبقي عندها قانون
ممكن يبطل صوت المندوب الخاين
او يستبدله بمندوب تاني يمثل اراده الناس
الحقيقه يا عزيزي ان فعليا
مش هي المشكله الحقيقيه
المشكله ان اللي بيتحكم في الانتخابات
عدد ولايات قليل جدا
لان اصوات اغلب الولايات معروفه من الاول
فيه ولايات كتير
معروف ولاءها التاريخي لانهي حزب
وانها في الغالب هتصوت
علي الحزب الديمقراطي او الحزب الجمهوري
مهما كان المرشح
ان شا الله ييجي مزاجنجي يمسك امريكا
طالما تبع الحزب الديمقراطي
هنصوت
و
وهتبقي ال بتاع الحمله
عشان كدا يا عزيزي نادرا ما بعض المرشحين
بيعملوا مجهود في بعض الولايات
برغم انها ممكن تبقي من اكبر الولايات فعلا
واصواتها هي الاعلي في المجمع الانتخابي
دا يا عزيزي بيخلي اللي يتحكم
في نتايج الانتخابات
ولايات الاصوات فيها بتكون اقل
وحجم سكانها اقل
ولكن ولاءها تاريخيا غير محدد
مره ازرق بلون الحزب الديمقراطي
ومره احمر بلون الحزب الجمهوري
ودي يا عزيزي
بتعرف باسم الولايات المتارجحه
اكيد سمعتها في التليفزيون
ال
حتي كانوا يقولوا
فاكر يقولوا
فيا جماعه يا عرب ما تصوتوش ل
لان ولايه مهمه في الانتخابات
نتايج ال بتحدد مين الفايز
بالرغم من ان اصواتها
في المجمع الانتخابي مش كبيره
يعني مثلا في انتخابات اللي جايه
علي حسب تقرير عمله
فيه ولايات متارجحه
متوقع ان الولايات
هي اللي تحسم الانتخابات
اريزونا صوت جورجيا صوت
ميشيجان صوت برضه
نيفادا اصوات
بنسلفانيا صوت
وويسكونسون اصوات
دول يا عزيزي كلهم علي بعض كدا صوت
من اصل صوت في المجمع الانتخابي
لكن هما دول بقي ال دول
هما اللي هيحسموا الليله
عشان كدا يا عزيزي المرشحين
هيركزوا جهود حملاتهم فيها
حلو يا الكلام دا
خلي الناس تركز بدل ما تلف كتير
يا عزيزي المشاهد الجميل
الكلام دا خطر جدا
دا معناه يا عزيزي ان بس من الناخبين
هما اللي هيحددوا نتيجه الانتخابات
بين بايدن وترامب
دول يا عزيزي اللي هيتوجهلهم
مليارات مرصوده للحملات الانتخابيه
اني قلقان
ليه يا عزيزي
لان نفس النسبه
اللي كانت موجوده في القرن ال
احنا لفينا اللفه كلها عشان نرجع
لنفس الوضع اللي كان في القرن ال
كانت تقريبا نفس النسبه
اللي بتحدد مين هيحكم وقتها
اتاري الطريق للحضاره دايري
بيرجع لنفس النقطه اللي بدا منها
الحقيقه يا عزيزي ان علي مدار عقود فاتت
استطلاعات الراي بينت ان اغلب الامريكان
بيفضلوا التصويت الشعبي المباشر
عن المجمع الانتخابي
عايزين الناس هي اللي تصوت بنفسها
صوتنا يروح للمرشح علي طول مش للمندوب
وبعدين يعني المندوب دا مين اللي جابه
كان مندوب الهي
الشعب شايف ان اللي يفوز باصوات الشعب
هو اللي يحكمه
ورغم ان نظام المجمع الانتخابي دا قديم
ومعمول من سنه
له اصول يعني مش حاجه لسه جديده
الا ان خليني افاجاك واقولك
ان خلال الفتره كلها
اتقدم اكتر من طلب للكونجرس
لالغايه او تعديله وكل الطلبات اترفضت
قرار الغاء فكره المجمع الانتخابي
بيحتاج موافقه تلتين اعضاء
مجلس النواب والشيوخ
دا غير موافقه ولايه
كتير يا عزيزي من الولايات الصغيره هترفض
هيقولك بقي ان كل مرشح
هيقوم رايح للولايات التخينه
للولايات اللي فيها عدد سكان اكبر
لان ساعتها دول اللي هيفرقوا
دول المهمين
وقتها مش هيبقي لينا تاثير
علي النتايج الرياسيه
هنا يا عزيزي ظهر احد الحلول المقترحه
للتحايل علي نظام المجمع الانتخابي
وهو ان الولايات توقع ميثاق
ان اصوات المندوبين بتوعها
تروح للفايز في التصويت الشعبي
علي مستوي الولايات المتحده
مش علي مستوي ولايه واحده
بمعني امريكا كلها
كل الشعب الامريكي اختار ترامب
مستغلين هنا ان ثغره في الدستور
مش محتاجه تتعدل
يعني ببساطه
المندوبين كانوا بيمثلوا صوت الولايه
ملزمين عرفيا
ان هما يطبقوا كلام شعب الولايه
الاغلب يعني لو الاغلب اختار
كل المندوبين هيختاروا
اللي اختارته الاغلبيه
الاقتراح دا بيقول
بيقولك ان المندوبين كلهم
الاكتر من مندوب دول
كلهم هيصوتوا لصالح الرييس
اللي اختارته
الولايات المتحده الامريكيه كلها
حتي لو ما كسبش في ولايات معينه
فالولايات هتديله صوتها في النهايه
لان تاني المندوبين هنا
هيمثلوا شعب امريكا كله
كدا يا عزيزي رسميا
المندوب دا هيبقي ضيف شرف تماما
مش مجرد بوق او دا بقي
عارف ال يا عزيزي
اللي بيتحط عليه الشاي
لو مش موجود ما لهوش لازمه
خليني اقولك ان فيه ولايات
وافقوا علي توقيع هذا الميثاق
منهم مين كاليفورنيا ونيويورك
اللي وزنهم تقيل في المجمع الانتخابي
ولايات بتسيطر علي تقريبا صوت لوحدها
في المجمع الانتخابي
دا يا عزيزي يبدو اقتراح لطيف وذكي
ولكن هناك عقبه واحده امام تنفيذه
ان بالصلاه علي النبي كدا
الولايات اللي وافقت علي الاقتراح دا
هي ولايات ولاءها للحزب الديمقراطي
ما فيش بينهم ولايه جمهوريه
ولا ولايه متارجحه
غالبا يا عزيزي الوضع سوف يبقي
كما هو عليه
حد بقي متضايق يا عزيزي
ياخد شينجن يروح اوروبا
هجره غير شرعي
ينط فوق السور يروح المكسيك
برغم يا عزيزي ان الامريكان من حقهم
ان هما يفتخروا بتاريخهم السياسي
ومحاولاتهم في البحث
عن تسويه دايما بين صراع
وحل وسط يرضي اغلب الناس
مش كلهم بس معظمهم بشكل او باخر متراضي
الا ان نظام الانتخابات الامريكي
اللي موجود دلوقتي
بيحسس الملايين من الامريكان
ان اصواتهم ما لهاش لازمه
وما لهاش علاقه بالنتيجه النهاييه
لمجرد ان هما مش عايشين في ولايه
تقدر تتحكم في مسار الانتخابات
نظام بيخلي نسبه المشاركه
بين المواطنين في العمليه الانتخابيه
هي الاقل
لو قارناها باغلب الدول الديمقراطيه
نظام ناس شايفاه غريب وظالم
واراء تانيه شايفينه احسن نظام
لاداره الولايات المتحده
خصوصا بسبب طبيعتها
وعلي حسب كلام
خبير السياسه الامريكيه ساندي مايسيل
فنظام الحزبين بيستبعد المستقلين
وكمان بيستعبد بقيه المرشحين
من الاحزاب التانيه
بيبقي عامل زي الديربي كدا
وكمان بيلزم الناخبين بمرشح حزبهم
حتي لو المرشح نفسه مش مقنع
بيخلي امه قوامها مليون مواطن
مش بتفرز غير بس مرشحين
غالبا ما بيكونوش هما الافضل
يعني هما ترامب وبايدن دول
افضل اتنين في امريكا
عزيزي ترامب وبايدن دول
مش افضل اتنين في بيتهم
هنا يا عزيزي الناخب
بيضطر انه يختار المرشح الاقل سوءا
حتي لو ما كانش مقتنع بيه اوي
بايدن يا عزيزي وصل لسن
بيخلي بعض الناس تنتقده
انه ابتدا يفقد الذاكره
وانه ما عادش ملم اوي بالتفاصيل
ومش عارف يتكلم
وبيغلط احيانا في بعض الكلام
كمان انه من جيل منفصل
عن ملايين الشباب اللي موجوده
طبعا ترامب دا يا عزيزي معاه ربنا
دا حول السياسه الامريكيه الي سيرك
دا راجل زود الصراعات بين الشعب الامريكي
انصاره في عهده احتلوا مبني الكونجرس
فيما يشبه عمليه تشويه وتلييط
ال
انا بصراحه يا عزيزي
ما اعرفش ال مليون امريكي
ولكن مش حاسس ان بايدن وترامب
احسن اتنين في امريكا
فيه ناس احسن كتير
نظام الانتخابات الامريكيه
علي حسب الخبراء والسياسيين
نظام جذاب جدا من بره
ولكن العيوب اللي فيه
بتخليه ابعد ما يكون عن الكمال
تاني يا عزيزي عشان انا بس باحس ان هو
مش معني ان هو فيه مشاكل ان هو وحش
ولكن هو افضل الوحشين
وكون ان احنا مدركين ان هو افضل الوحشين
ان احنا دايما ممكن نحسن عليه ونجعله احسن
وهو دا اللي حصل دا اللي شفناه
علي مر التاريخ ال سنه
النظام دا مثلا حل ازمه دستوريه مستعصيه
ساعد دوله ضعيفه لسه بتتشكل بقالها قرنين
انها تبقي دوله عظمي ليها مكان وسط العالم
سنه يا عزيزي دا حضانه بالنسبه للدول
ال سنه دول بالنسبه لمصر قيلوله
احنا يا عزيزي عندنا سنه
اسمهم عصر الاضمحلال الاول
سنه كدا عدوا عصر اضمحلال اول كمان
عموما يا عزيزي نتمني للشعب الامريكي
ان هو يحظي برييس جيد
ونتمني لشعوب العالم
ان هما يحظوا برييس امريكي جيد ايضا
لان احنا زي ما قلنا الرييس الامريكي
بيوثر علي السياسه الخارجيه
لالولايات المتحده الامريكيه
اللي بتاثر فينا
بالاخص كناس في الشرق الاوسط
بس كدا يا عزيزي اخيرا وليس اخرا
ما تنساش تشوف الحلقات اللي فاتت
تشوف الحلقات اللي جايه
تنزل تبص بصه علي المصادر
ولو احنا علي اليوتيوب نشترك علي القناه
يا باشا براحتهم يا باشا
يختاروا اللي هما عايزينه براحتهم
احنا هنمسك امريكا محمد هاني
هو الاصلح
