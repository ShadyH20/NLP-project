جدو جدو جدو
ممكن تحكيلي حدوته قبل النوم
يوه بطل دلع بقي يا بيلي
يا جدو حدوته واحده
طيب يا سيدي
كان يا ما كان
في قديم الزمان
وتحديدا سنه
كان فيه راجل ابيض امريكي
بيصيف في جزيره من جزر هاواي الجميله
وبعدين يا جدو وبعدين
وفجاه الراجل دا طلع عليه
قرش مفترس
لا
ذيب مفترس
كابوس اكبر بكتير
كابوس اكبر كتير
خضار سوتيه مفترس
طلع عليه
خبر الكساد العظيم
الكساد العظيم
ايوه الراجل دا كان رييس وول ستريت وقتها
وبورصه امريكا كلها
انهارت في اليوم دا تخيل
انا مش عاجباني الحدوته يا جدو بصراحه
مهو دا اللي الشعب الامريكي قاله وقتها
بس اللي ما كانوش يعرفوه
ان ما حدش هينقذهم من المشكله غير
سبايدرمان
فرانكلين روزيفيلت
جدو انا حاسس ان انت بتحاول تشتغلني
وبتحاول تمررلي معلومات تاريخيه بشكل مبدع
وانا لسه مريل علي كتفك من شويه
فارجوك غير الحدوته
الله ليه بس كدا
دا احنا لسه ما دخلناش
لحته فساد البورصه الامريكيه
احكيلي قصه تانيه يا جدو
حاجه للاطفال مش لرواد دار المسنين
ماشي يا سيدي
هاحكيلك قصه تانيه
قصه هاري بوتر
الله هاري بوتر
ووحش الغرفه التجاريه السريه
يا ماما
ما تجيش يا سميه
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
النهارده يا عزيزي
هنتكلم عن الكساد الاعظم
يوم يوليو
نشرت البوسطن بوست عنوان غريب
ضاعف مدخراتك بفايده
في يوم بس مع
الاعلان يا عزيزي نزل من هنا
والاف الامريكان راحوا يستثمروا من هنا
بونزي علي حسب كلام الصحيفه
هو مليونير ايطالي
وعنده ما يسمي بال
شركه يا ال
بتبيع افراد امن
يا عزيزي
هذه الشركه ما بتبيعش سلع بتبيع فكره
دا بيكسب يا
الفكره جت لما بونزي
استقبل البريد بتاعه سنه
هيلاقي وسط البريد كوبون بوسطه اسباني
وقتها العمله الاسبانيه
كانت بعافيه شويه قصاد الدولار
عشان كدا بونزي هيفكر
انه لو بدل هذا الكوبون
بطابع امريكي من البريد
هيقدر ما تسالنيش ازاي يحقق هامش ربح
تخيل بقي لو بدل الاف الكوبونات
كل كوبون بيطلع فيه ربح
الحقيقه يا عزيزي
ان بونزي بيجمع بين الذكاء الشديد
والغباء الشديد اللي هنعرفه كمان شويه
في شهور هيقدر يجمع
من الف مواطن امريكي
مليون دولار للاستثمار في فكرته
دا يا عزيزي يوازي النهارده مليون دولار
الله يا فكره جامده جدا
تجيب صريخ علي
خليني اقولك يا عزيزي
كما يقول مستر دايما
فكره عظيمه ولكن انا
اولا الراجل اسمه بونزي
في كتابه عن صعود بونزي
بيقول دونالد دان
ان عملاءه كانت ناس مش كلام
سياسيين وقساوسه وظباط
كلهم بالرغم من ان عندهم وظايف مرموقه
الا انهم زيي انا وانت كدا
بيحلموا بثراء سريع من غير تعب
علي حسب البروفيسور ادوارد بوليسين
المواطن الامريكي كان مصدق جدا
فكره الثراء بدون تعب
لانه ببساطه شاف اللي حواليه
فعلا بيبقوا اغنيا في وقت قليل وبمجهود اقل
وعد بونزي يا عزيزي ما كانش وعد شركه
انما علي حسب كلام ادوارد كان وعد عقد
دا يا عزيزي
كان وعد المجتمع الامريكي في العشرينات
بعد يا عزيزي نهايه الحرب العالميه الاولي
امريكا تسيدت العالم كقوه عظمي
خلفا لبريطانيا اللي الحرب انهكتها
دا لان المصانع الامريكيه بعيده
عن اوروبا والحروب
اجواء امنه عماله متوفره
ناس كتيره يا عزيزي وقتها
كانت بتهاجر لامريكا
عشان تلاقي اجور اعلي ومستوي معيشه افضل
من القرن ال وانت طالع
يقال ان مليون اوروبي هاجروا امريكا
الفلوس يا عزيزي
اللي الاوروبيين استلفوها من الامريكان
اتصرفت علي اسلحه
مش مشاريع تجيب دخل بعد كدا
خدت القروض صرفتها
علي قنابل ومسدسات واسلحه فلوس في الهوا
لكن هناك انت بتاخد الفلوس تصرفها علي مصنع
يعمل عربيات يفضل يبيع ويدخلك دخل
فيه حركه اقتصاديه
غياب راس المال خلي القروض تكبر
لحد ما اتحولت لديون تقيله
علي الاوروبيين للامريكان
اللي كانوا وقتها اكبر داين في العالم
امريكا كانت البنك
اللي بيسلف الدنيا كلها ال
وبينما العالم كله كان منهار اقتصاديا
امريكا كانت طالعه من الحرب
ووشها بسم الله ما شاء الله بدر منور اد كدا
ببساطه لانها خرجت من الحرب
بخساير منعدمه وارباح خياليه
هنا يا عزيزي
بتبدا حقبه معروفه بال
فتره العشرينات في امريكا
كانت مجرد افراح وبس وحفلات و
ثقه غير محدوده في المستقبل
الكهربا لاول مره بتوصل للمدن كلها
اول مره تتعمل مسابقه
ونشوف احتفالات الاوسكار
رقص وحفلات في كل حته علي مزيكا صاخبه
هتخلد العشرينات باعتبارها ال
لو الامريكي ساب كل هذا الصخب ورجع بيته
هيلاقي غساله وتلاجه وتليفزيون
طب وايه المشكله يا
ما انا بارجع بيتي
الاقي غساله وتلاجه وتليفزيون
عزيزي انا باكلمك علي ناس من سنه
الاجهزه كانت مقتصره علي الاغنياء وبس
لكنها في امريكا بقت متاحه للجميع
بفضل نظام التقسيط السهل المريح
اللي بيسهل علي الناس يشتروا سلع
ما معاهومش تمنها في الحقيقه
احييني النهارده وموتني بكره
وكدا كدا المستقبل مضمون
وبتلاقي فعلا مظاهر الثراء دا
في حاجه زي العربيات
عدد العربيات وصل في امريكا سنه
ل مليون عربيه
بعدها ب سنين هيبقوا مليون
يعني من كل مواطنين بقي عنده عربيه
كل دا بفضل انظمه التقسيط
باختصار يا عزيزي
العالم بقي صوره مكبره من وعد بونزي
انت تقدر تبقي غني في خلال شهور
وبينما كل امريكي بيبص حواليه
يلاقي ناس راكبه عربيات ومعاها اجهزه
فصعب يصدق ان كل دول زيهم زيه مقسطين
اكيد الناس كلها اغنيا
بيمتلكوا اللي معاهم
انا الوحيد اللي بادفع فوايد واقساط
خليني اقولك يا عزيزي
ان هذا ال باختراعاته ووعوده
هو اللي خلي الناس
تستثمر مدخراتها مع بونزي
ما كلها ماشيه كدا
بتعمل كدا بتجيب فلوس
بس يا عزيزي ماذا لو قلتلك
ان فيه حاجه اكبر بكتير من بونزي
وبتقدم نفس الوعود
والمرادي مش لولايه امريكيه معينه
لا دا للولايات الامريكيه كلها
بل يمكن للعالم كله
ما تقولش يا
هناك
عزيزي انا باتكلم علي البورصه الامريكيه
ال
في العشرينات كتب رييس
شركه جون راسكوب
الراجل دا يا عزيزي كتب مقال بعنوان
بيقول بكل بساطه
ان انت لو كل شهر حوشتلك دولار
واشتريت بيها شويه اسهم
هيبقي معاك علي نهايه السنه الف دولار
الصحافه الاقتصاديه وقتها
اشادت بيه بانه
خليني اقولك يا عزيزي
الكلام دا ما كانش من فراغ
وقتها لو كنت اشتريت سهم ب دولار
وانت مش فاهم حاجه عن البورصه
تاني يوم هتلاقيه ب دولار
واللي بعده وهكذا
فلوس حرفيا من الهوا وانت سايب ايدك
دا يا عزيزي خلق حاله هوس بالبورصه
للموظفين وللعماله اليوميه ولستات البيوت
ايا كانت طبقتك او شغلانتك
اللي معاه قرشين بيحطهم هناك
املا في حلم الثراء السريع
خليني اقولك ان البورصه
تضاعفت اسعارها مرات في سنين
دا لان الامريكان استثمروا
اكتر من مليار دولار في المضاربه
دا رقم مهول بحسابات النهارده
من كل كان بيسيب مدخراته
لسماسره وول ستريت
شركات الاستثمار في البورصه تضاعفت
بمعدل بيوصل لشركه جديده بتفتح كل يوم
حياه شديده الجمال ارباح ما بتكدبش
وكان صعب ان حد يشك ان فيه حاجه غلط
سواء في لعبه عاملها واحد زي بونزي
او في نظام الاقتصاد الامريكي كله
مستحيل حد يشك ان اصلا فيه بديل
لان المواطن الامريكاني
لما يفتح الشباك كدا ويرمي بعينه بعيد
هيلاقي ان النظام الاقتصادي البديل
هو نظام مين
الاتحاد السوفييتي
بصراحه يا عزيزي يعني
لا اريد ان اخفي عليك
ما كان يمر بيه المواطن السوفييتي
كل بيشتركوا في كبايه شاي
سنه بيتولد الاتحاد السوفييتي
كاول دوله شيوعيه
الدوله الشيوعيه اللي بتوعد
بقياده العالم بحدوته مختلفه
دا كان بيحصل في نفس الوقت
اللي امريكا بدات فيها الحدوته بتاعتها
انها هي اللي تقود العالم بدل اوروبا
دا استعمار يا عزيزي
معلش يا
هو الفرق بين الحدوتين
الحدوته الامريكيه والحدوته السوفييتيه
ببساطه يا عزيزي خليني اقولك يا عزيزي
ان في الحدوته الامريكيه
العالم كله هو سوق سوق حر
بمعني انه مش محتاج حكومه تمشيه
كل حاجه عرض وطلب
السلعه بتاعتنا بتغلي او بترخص
علي حسب الطلب عليها
او بتعبير الاقتصادي الشهير ادم سميث
اليد الخفيه
السوق بيحرك كل حاجه
احنا كحكومه مش محتاجين نتدخل
خلي السوق يلعب
ادم سميث بيقول ان هناك ايد سحريه
بتوزن كل حاجه بشكل تلقايي
من غير ما الحكومه الامريكيه تتدخل
ودا اصح حاجه للشغل
احنا ما لناش دعوه باسعار البضايع
ولا اللي يتزرع ولا اللي يتصنع
كله بيظبطه السوق
علي حسب طلب الناس عليه
ومن هنا بقي كل فرد وشطارته في السوق دا
من اول سوق الخضار لحد سوق العمل
الحلم الامريكي او ال
هو حلم ان كل فرد
هيقدر يخلي نفسه في وضعيه افضل
هيبقي اغني
هيبقي عنده قصه نجاح مهني عظيمه
هيحط فلوسه في البورصه فيبقي غني جدا
او هيشتغل في بلد راسماليه غنيه
يقدر يدخر من خلالها فلوس ويبقي مليونير
كلها قصص افراد ان كل واحد عنده الفرصه
لو صدق الحلم واشتغل
ويشمر هو وينزل السوق
ويلعب بقوانين السوق
بينما بقي حاجه زي الاتحاد السوفييتي
فهو لا يملك سوي قصه واحده
الدوله ال
انت هنا ما بتلعبش باسمك
انت بتلعب باسم الحكومه السوفييتيه
اسم الشعب السوفييتي
تخيل يا عزيزي انت بتصحي كل يوم
قرفان زهقان مش طايق نفسك نايم ساعات
واللي بيقومك هو الخصم
اللي ممكن يحصل من مرتبك
بينما في الاتحاد السوفييتي
انت بتفوق نفسك باسم الشعب السوفييتي
باسم ستالين بعد كدا
انت قايم تحقق حلم الامه
في حاله الاتحاد السوفييتي
فالدوله هي اللي بتمتلك كل ادوات الانتاج
ادوات الانتاج اللي هي عباره
عن المزارع والمصانع والاراضي والموارد
ما فيش حاجه اسمها ملكيه خاصه
حاجه تخصك انت تعمل عليها المشروع بتاعك
حاجه تكتب بيها قصه لوحدك
فبدل يا عزيزي ما تبقي
بقاله الحاج وولاده
تبقي بقاله الحاج شعبان
وولاده وصحابه وقرايبه
وقرايبهم واللي يتشددلهم وستالين نفسه
كل حاجه بتاعتنا كلنا
وكان هنا الحكومه شركه سوفييتيه
كل الناس في الدوله شغالين فيها
والشركه هي اللي بتحدد للفرد
مرتبه وشغلته ونصيبه
وحصه الاكل اللي تكفيه
الشركه في الحاله هي الدوله
هي اللي بتخطط
اللي هيتزرع وايه هيتصنع
ما فيش مكان للاحلام الفرديه
الدوله السنادي عايزه تزرع باميه
انسي بقي خلاص البسله
كلها في كاليفورنيا
الفكره بقي يا عزيزي
ان كان فيه نموذج شغال كويس
الناس مبسوطه وسعيده
وفيه نموذج شغال وحش
وعلي عكس يا عزيزي امريكا في العشرينات
ففي نفس الوقت دا
الشركه السوفييتيه كانت وضعها متفسخ
ومتحلل ومتاكل ومتهتك وكل حاجه
فحصلت مجاعه قتلت مليون بني ادم
انا باحب الراسماليه
طب ما كدا يا الميزان اتحسم
والراسماليه كسبت لصفر
انا اروح احلم الحلم الامريكي
واغتني واحط فلوسي في البورصه واغتني تاني
يا عزيزي انتظر
افتكر احنا باديين حكايتنا بمين بونزي
بونزي لم يكن رجل ذكي في زمن ثراء سريع
وانما خد التويست بقي تحت لسانك
بونزي كان رجل نصاب
لدرجه يا عزيزي ان اسمه هيتحول مصطلح
بيوصف عمليات الاحتيال
مصطلح مربوط بخساره الفلوس
ببساطه يا عزيزي ودا يعني

بونزي يا عزيزي فكرته ببساطه
ان هو ياخد فلوس من المستثمرين الجداد
يدفع بيها فوايد المستثمرين القدام
المستثمرين القدام
هياخدوا الفلوس ويمشوا
هيقولك لا ما انا ابقي مستثمر جديد
عشان يجيلي بعد كدا فلوس اكتر
وكل مستثمر بقي يفضل يستثمر
فياخد فلوس فيحطها
فيجيب تحته وكل يجيبوا
وال يجيبوا وال يجيبوا
وانت يا عزيزي ياما قعدت في كافيهات
وعارف نهايه القعده كويس اوي
بتجيب المنتج تدخل واحد صاحبك
ولحد هذه اللحظه
بتدوروا علي التالت يخش معاكم
ببساطه يا عزيزي
بونزي كان بيدور فلوس من هنا لهنا
بطريقه تلبيس العمم
دا جاي جديد اخد عمته
واحطها للقديم فوايد
جمعيه ودايره
دا يا عزيزي زي ما قلت
هيعرب باسم ال
بونزي يا عزيزي هيبقي الاب الروحي
لحيل التسويق الهرمي
اللي مستمره لحد النهارده
ما تخليش حد يا عزيزي
يسميهالك شبكي ويوقعك
هي هرمي فيها قمه وفيها قاع
القمه بيقبض والقاع محل اقامتك
الحقيقه يا عزيزي ان البورصه الامريكيه
هتبقي قايمه في هذا الوقت علي كدبه
زيها زي كدبه بونزي بالظبط
وبينما المواطن بيراقب الاسهم
باعتبارها معبره عن قيمه الشركه بتاعتها
الحقيقه ان ارتفاع اسهم معظم الشركات
كان سببه حيل من كبار المضاربين
اللي كانوا
بمشاركه كبار المصرفيين وبعض الساسه
عارفين القرارات الاقتصاديه السريه
قبل ظهورها
الفكره يا عزيزي ببساطه
ان كان هناك حيتان
يقوموا داخلين علي الشركه يشتروا اسهمها
فالناس العاديين يقولك
دا دا سعر السهم ارتفع
عشان الحيتان دول اشتروا
فيقوم يقولك يا لهوي يا جدعان
احنا كلنا نروح نشتري
فيقوم بقي الناس كلها رايحه تشتري
فالسهم يعلي جامد
يقوم الحيتان يقولك
ها ها هاي احنا نطلع بقي ونبيع يختفوا
والسهم اللي كانوا شاريينه رخيص
يبيعوه عالي
مين بقي اللي يفضل بعد ما الحيتان باعت
المواطنين العاديين اللي في القاع
بعد كل اللي حكيتهولك يا عزيزي
طبيعي تتوقع ان شهر العسل
اللي بين المواطن الامريكي ومستقبله ينتهي
ويقلق المواطن
من ال وهو ريقه ناشف
ويبدا يستعيذ من كوابيس الواقع
هنلاقي سنه
الخبير المالي باتريك كينيدي
والد الرييس جون كينيدي
بيبيع فجاه معظم اصوله في الاسهم
ويحذر الناس ان الاسهم
اسعارها مش بتعبر عن الحقيقه
بينما الاقتصادي روجر بابسون بيقول
يا جماعه فيه انهيار هيحصل
ومش هيكون قليل
واللي جاي حسابه عسير
في الحاله يا عزيزي
الكلام دا اللي قلتهولك دا كله
مش كافي انه يدمر اقتصاد
عادي المستهلك الامريكي بيتدلع
وبيتداين شويه
الله سيبه يقسط براحته
الخطوره ان اسعار اسهم الشركات
ما بقتش بتعكس اداء الشركات في الحقيقه
وهنا بتبدا الكارثه
بعد شهر واحد من تحذير عمك روجر
فجاه بتنفجر فقاعه الامان
فجاه بتنزل اسهم الشركات
الي القاع بشكل جنوني
رجال اعمال كتير يبداوا يفكوا الكرافته
يشرب ميه ويريح
اهمهم يمكن الفنان محمد دياب
والفنان احسان الترك واستاذ حسن كامي
دول يا عزيزي احسن
يخسروا فلوسهم في البورصه في الحلقه
وقتها يا عزيزي الحل المثالي
كان قفل التداول فورا
اقفلي يا ابني البورصه
طبعا يا عزيزي للاسف
احنا في دوله راسماليه
سوق حر ما فيش حد
هيخش يتحكم في السوق يقفل البورصه
احنا
ماشيين بال بتاع السوق الحر
خليني اقولك يا عزيزي
ان رييس وول ستريت بذات نفسه
كان بياخد اجازه في هاواي
البورصه يا عزيزي بتفضل تنزل
لحد ما نوصل ل اكتوبر
المعروف ب الثلاثاء الاسود
في اليوم دا يا عزيزي
حصل هبوط حاد في موشر الداو جونز
دا يا عزيزي ترمومتر البورصه
عارف لما بتشوف حرارتك كام
فتعرف انت عيان او لا
دا بيقولك هل البورصه جيده
ولا ليست جيده
الموشر دا يا عزيزي هيقع في يوم واحد
دا يا عزيزي كبير رقم كبير جدا
الترمومتر جيت تحطه في بق المريض
الترمومتر ساح
علي حسب البروفيسور جاري ريتشاردسون
اقتصاد كامل اساسه
ثقه المستهلك في الشركات
اللي بيتداينلها بالقسط
لما الثقه تنهار
الكل بينهار وراها زي الدومينو
المساهمين المذعورين
هيبيعوا مليون سهم في خلال ساعات
من غير حتي ما يعرفوا هما بيبيعوا بكام
طبعا يا عزيزي في هذا الوقت من الذعر
ابتدا يطلع رجال اعمال عشان يطمنوا المستثمرين
يقولولهم
يا جماعه انا راجل فقدت من ثروتي
هاخش اشتري اسهم في البورصه عادي
الحد دا يا عزيزي روكرفيلر
اغني رجل في العالم وقتها
اللي خسر من ثروته في لحظه
بيروح بشكل معلن للبورصه
وبيشتري اسهم عشان يطمن الناس
اهو انا باشتري عادي
بييجي من بعده الرييس هوفر ياكد
يا جماعه
الهيكل الاقتصادي بتاعنا والله زي الفل
طبعا يا عزيزي كل دا ما بيعملش حاجه
بعد انهيار الثقه
خلال شهر واحد موشر داو هيفقد نص قيمته
يا لهوي
خليني يا عزيزي اقولك
ان بورصه وول ستريت الامريكيه
اصبحت بورصه دواجن بيضا مش بلدي
بتنهار وبتوصل خسايرها التراكميه
ل مليار دولار
دا يا عزيزي يساوي
اضعاف احتياطي الفيدرالي الامريكي
البورصه يا عزيزي الامريكيه
اللي بيطلع الرييس الامريكي
وبيطلع اغني رجل في العالم
يقولوا انها كويسه وبخير
انهارت زيها زي ما مستر انهار
الفلوس اتبخرت
الناس يا عزيزي خسرت فلوسها في البورصه
الله طب عايزه فلوس
هتروح البنوك تشوف مدخراتها
الفكره يا عزيزي ان البنوك ما كانش معاها
السيوله اللي تغطي حركه السحب العاليه
ودوها فين يا
كان بيدوها فلوس عشان الناس تقسط
الحاجات اللي عايزين يشتروها
وبالتالي يا عزيزي بقي النظام المصرفي
هو كمان بقي كله ينهار يلا اتفضل
ما فيش فلوس بتطلع
وما فيش قروض من مودعين
وطبعا مع انهيار النظام المصرفي
هوبا وراه الشرا يقف
ما حدش معاه فلوس يشتري
فالمصانع ما تعرفش تبيع فتقفل
فلما المصانع تقفل تسرح عمال
فالناس ما يبقاش معاها فلوس اكتر
نفضل كدا لحد ما انتاج امريكا كلها
اغني دوله في العالم وقتها ينخفض للنص
الاقتصاد بينهار يا عزيزي انهيار
خلال شهور قليله
بيوصل معدل البطاله ل
ربع الناس مش لاقيه شغل
مليون مواطن امريكي فقد شغله
الناس بعايلاتها
يعني تقريبا مليون امريكي
ربع السكان بلا دخل
ولان ارباع الحاجات كانت بالتقسيط
فما حدش مثلا
كان قادر يدفع قسط الرهن العقاري
وبالتالي ملايين بيتطردوا من بيوتهم
وبين يوم وليله تظهر مدن ايواء للمشردين
مليون عاشوا في الشوارع
واللي حظه كان احسن شويه
كان بيقعد في اكواخ من القصدير
كانوا بيسموها بال
كتريقه علي الرييس هوفر
طب الحمد لله يا
ان ارباع الامريكان
علي الاقل شغالين وبيقبضوا وزي الفل
بص يا عزيزي هو حتي اللي كانوا شغالين
كانوا شغالين بطاله جزييه

بيشتغلوا ب بس من اجرهم
الناس يا عزيزي في هذا الوقت
من كتر ما الحاله كانت قحط
كانوا بيشتركوا في مسابقات الرقص
رقص يا وقت الكساد
اشتهرت مسابقات ال والرقص
بيطلعوا في هذه المسابقه
يرقصوا لاطول وقت ممكن
الله يا دا اوي
لا يا عزيزي كان احيانا بيوصلوا لمده ايام
دا كله ليه
عشان فيه جايزه قيمتها دولار
لاخر هيبطلوا رقص
مش محتاج اقولك ان كتير منهم
كان بيغمي عليه طبعا من كتر الرقص
بجد امريكا غريبه اوي يا عزيزي
بصراحه يا عزيزي
حتي لو كانوا ال خسروا
كانوا بياخدوا وجبات
فيه وجبات مجانيه بتتوزع
علي الناس اللي بتشارك يعني
موضوع ان انت تبحث عن وجبات مجانيه
دا كان موضوع بيقولك الناس كانت جعانه
وكان فيه ناس من كتر الجوع
تبقي ماشيه في المترو
تقع يغمي عليها من الجوع
وقتها يا عزيزي كان فيه ناس فعلا بتعتمد
انها تاكل من مطابخ خيريه
بتوزع شوربه ببلاش شوربه بس
واحد يقولي يا الله
يعني البلد فقيره والناس متبهدله كدا
فين الحكومه الامريكيه
يا عزيزي زي ما قلتلك
الحكومه الامريكيه لم يكن عندها
برامج حمايه اجتماعيه
لانها كانت مومنه بالسوق الحر
الاقتصاد الحر
مهو اللي يتدخل في الوحش هيتدخل في الحلو
ونبقي هه
نبقي
من الاول احنا متفقين ان كل واحد براحته
يا نهار اسود يا طب والعمل
بتروح من الامريكيين
طبعا يا عزيزي امريكا في وضع صعب
تبدا تقولك فيه فكره كدا علميه معروفه
عند الفنان محمد سعد
اسمها الكراسه الصفرا
احنا كنا سلفنا الدول الاوروبيه
عشان تنمي نفسها بعد الحرب
يا دول يا اوروبيه
احنا لو سمحتي مزنوقين في الفلوس وعايزينها
كل القروض
دلوقتي انا عايزاها دلوقتي بفوايدها
اطمنوا يا امريكان ما تخافوش
تمام خلاص احنا هنحل الموضوع يلا
طبعا يا عزيزي مش محتاج اقولك
ان دا كان مستحيل
المانيا اكتر دوله دشملتها الحروب
اتبعتلها ب مليار دولار
مطلوب ان هما يتدفعوا مره واحده
منين والله كان نفسي اساعد
بس مش معايا فكه مليار
طبعا دا خلي المانيا تطبع فلوس
عشان نسدد الديون فالعمله انهارت
والشعب دخل في حاله من الفقر والجوع الشديد
اللي يخلي الشوربه
اللي بتتوزع مجانا رفاهيه
الجوع هيتحول لشيء مرعب
مش هيقدر يستوعبه الالمان
هنا يا عزيزي بيبقي فيه واحد قاعد كدا
بيشوف التحولات اللي بتحصل قدامه
ويقولك بس لقيتها
احنا العالم كله ضدنا
ولازم يدفع التمن غالي اوي اوي اوي اوي اوي
ما تقولش يا
انا عارفه انا عارفه
خليني اقولك يا عزيزي
ان علي حسب مصادر كتير
ان لولا الكساد
كان لا يمكن الشعب الالماني ينتخب هتلر
هنا يا عزيزي المواطن الامريكي
طلع راسه من الشباك
وبدا يبص علي الاتحاد السوفييتي
الدنيا عندكم عامله
المجاعه عندكم لسه شغاله
خليني اقولك يا عزيزي ان في هذا الوقت
الاتحاد السوفييتي بقياده ستالين
كان بيحقق قفزه اقتصاديه
بفضل الخطط الخماسيه
خطط بتتحكم فيها الدوله
في كل حاجه زي ما شرحنا
بس عماله مع الوقت تتحسن وتتطور
طبعا بعد سقوط ضحايا بالملايين
مفكرين امريكيين
وكمان احزاب زي الحزب الشيوعي الامريكي
هيقولك الله
ما شكل مشاكله قليله
ويمكن احنا اللي فينا المشكله
يمكن ال بتاعنا اللي فيه المشكله
يبدو كدا ان الحل عند جارتنا اللدوده

الحلم الامريكي قايم
علي ان كله بيحاول بس بطرق مختلفه
الفرص موجوده للكل
بس اللي حصل
ان كلنا دلوقتي بقينا متساويين في المصيبه
اللي حاول واللي ما حاوش
ودا معناه علي حسب الراي المعارض
ان المشكله في ال
وهنا بدات تظهر اصوات
بتطالب الحكومه الامريكيه انها تتدخل بحلول
الازمه المرادي مش سببها
ان واحد نصاب ضحك عليهم زي بونزي
وانما فيه بورصه وبنوك امريكيه
لهفت مدخراتهم
طبعا يا عزيزي السياسيين الامريكان
بيخافوا جدا من التدخل في الاقتصاد
لانهم خايفين يتحولوا لدوله شيوعيه
وبيحضر في خيالهم لجان الحزب الشيوعي
وهي بتدمر الاراضي وبتامم الشركات
لدرجه ان لما بتظهر فكره بسيطه
زي ان الدوله تتدخل بتامين او اعانه البطاله
بيصوت اتحاد العمال الامريكي ضد الاقتراح
وبيصفه بانه برنامج شيوعي
وفي سنه
بزياره الاقتصادي البريطاني الكبير
جون كينز لامريكا
هيطرح نظريته الشهيره اللي بتقول ببساطه
العالم مش ارض احلام سحريه
كل واحد هيحقق فيها حلم الغنا
خصوصا لو في لوحده
لا بياثر ولا بيتاثر
لازم دايما يبقي بياخد وبيدي
مع السوق والناس والظروف
للاسف ما فيش ايد سحريه هتظبط السوق
والا كانت اتدخلت ومنعت الكساد
الله يا
طب ما وجهه نظر سوفييتيه
يا اهوج اسمع من الراجل انتظر
كينز كان شايف برضه
ان تدخل الدوله في الصغيره والكبيره
كان شيء كارثي
زي المجاعات اللي حصلت
لان موظفين الحزب الشيوعي
ما هماش فاهمين زراعه او صناعه
وكمان هذه الحاله من المساواه
بتخلي الناس ما عندهومش حافز
ان هما يشتغلوا اكتر
فالناس بت ان كلها بتشتغل اقل
اتعلمت ذاكرت اجتهدت ما اجتهدتش
ما انا هاقبض زي الناس التانيه
ما انا مش لوحدي
فيه ناس بتلعب معانا وبتكسبنا
هنا يا عزيزي
كينز جه بالحل بتاع الوسط
الحلو منه من هنا علي الحلو منه من هنا
الدوله لازم تتدخل ولكن بشكل مقنن
وبالاخص في اوقات الازمات
والسبب هنا يا عزيزي مش بس سبب اقتصادي بس
دا كمان سبب نفسي
في اوقات الازمات
تدخل الدوله شيء مهم جدا
لان يا عزيزي الاقتصاد قايم علي الثقه
الثقه بين المستهلك والمنتج
لو الثقه اتهزت
هيحصل اللي حصل في التلات الاسود
شكلك بتقول كلام خطير
ارجوك فهمني عشان انا عندي
زي ما قلتلك يا عزيزي
الاقتصاد لما بيتهز والثقه بتروح
السوق بيقع زي الدومينو كدا
زي ما قلنا كدا انت خسرت فلوس في البورصه
مش عارف تجيب الفلوس اللي انت محوشها
لان البنك كان مسلفها لناس مقسطه
الناس المقسطه فقدت شغلها فمش عارفه تدفع
فانت مش عارف تاخد فلوسك
فبالتالي مش عارف تصنع
فبالتالي مش عارف تشتري
فالمصانع مش عارفه تبيع
فبتبدا تسرح عماله
فالناس تفتقر اكتر
وهكذا وهكذا
لحد ما توصل للعجز الكامل للاقتصاد
هنا الدوله علي حسب كلام كينز
لازم تعمل مشاريع
بكدا هتقدر توفر فرص عمل
عشان تصحح من دوره السوق
ان شا الله يا عزيزي
تهد مبني وتبنيه من جديد
لازم الناس تشتغل
عشان تاخد فلوس عشان تصرفها
عشان الصناعات التانيه تدور
ودا بشكل او باخر
اللي عمله الرييس الامريكي روزيفيلت
اللي كان وقتها لسه جديد
اول قرار يا عزيزي
هياخده روزيفيلت بعد ما يكسب الانتخابات
هو قفل البنوك ايام
عشان الناس تبطل تروح البنوك تسحب فلوسها
وعلي عكس ما حصل مع هوفر
الامريكان تقبلوا الكلام دا من روزيفيلت
لانه كان بادي بدايه صريحه
وقالك انا البرنامج بتاعي
اسمه عقد جديد
بعد ال ايام دول من ثقه الناس في كلامه
ابتدت الناس ترجع فلوسها تحطها في البنوك
شفت يا عزيزي الموضوع كله ثقه
وبنهايه مارس
دخل البنوك مليار دولار
روزيفيلت هيروح لجذور مشكله الكساد
اصل المشكله كان تلاعب المستثمرين
اللي خلي اسعار الاسهم
ما تبقاش معبره عن قيمه الشركات
وعشان كدا
عمل لاول مره قانون لتداول الاوراق الماليه
دا بيمنع المتداولين
من اساءه استخدام المعلومات
لتحريك اسعار الاسهم
ما تبقاش انت شغالي في شركه معينه
عارف ان هما هياخدوا قرار معين
فتقوم داخل تشتري
او عامل حركه ومتفق مع ناس تانيه
ان هما يعلوا السعر وحاجات كدا
وبينما النظام القديم
كان شايف ان البنوك تقدر تحل ازمات زي
الا ان عمك روزيفيلت فصل
بين البنوك اللي بتتعامل مع مودعين
والبنوك اللي بتستثمر في وول ستريت
وانشا موسسه مهمه جدا
اسمها الموسسه الفيدراليه
للتامين علي الودايع ال
اللي من خلالها
وخد بالك دا يا عزيزي اللي خلي الناس تثق
الناس ما وثقتش في روزيفيلت
عشان لابس بدله وشكله محترم
لا عشان دا بيضمن للامريكان
ان الحكومه مسيوله عن مدخراتك
لو البنك دا افلس
فانت اه رحت حطيت فلوسك
البنك ادي لناس بتقسط
او ضاربها في بورصه البورصه نزلت
البنك ما ينفعش يقولك انا مش معايا فلوس
لا الحكومه الامريكيه هتروح البنك
تقول اتفضل ادي الراجل دا فلوسه
مش بس كدا يا عزيزي
روزيفيلت ابتدا يفتح السوق الحر
اكتر ما كان مفتوح في بعض الاحيان
فهو ابتدا يقنن حاجات وابتدا يفتح حاجات
عشان يجيب فلوس دلوقتي
عشان كدا مثلا
هيلغي قرار حظر الخمور الشهير
اللي كان بيكسب ناس زي ال كابوني
اللي عملنا حلقه عنه
الكحول ما بقاش ممنوع في امريكا
فبقت الدوله تقدر تحط عليه ضريبه
فالناس بقت تشتريه
فبقت تدفع ضريبه للحكومه الامريكيه
وكدا كدا المستهلك بقاله كتير
ما اشتراش كحول بالكميات اللي هو عايزها
فنزل اشتري جامد
فالحكومه ما شاء الله تبارك الله
ابتدت تلم المكسب
ملايين بدات تدخل الدوله
عن طريق ضرايب لا تحصي
روزيفيلت هيضخ مليار دولار كاملين
في مشاريع البنيه التحتيه في امريكا كلها
دا برضه يا عزيزي
رقم كبير جدا بمعايير دلوقتي
عشان من سنه ل
هيتم توظيف مليون موظف
في مشاريع البنيه التحتيه
كل يا عزيزي قرارات كبيره
بتتاخد مره واحده
بتحرك الملايين من حته لحته
وبجره قلم بتغير شكل مشاريع
وروزيفيلت ما بيتوصاش
بيتدخل بمساعدات عاجله
عشان تطمن الناس اكتر
هيسن قانون التضامن الاجتماعي سنه
للمره الاولي في تاريخ امريكا
قانون بيلزم تقديم الحكومه
للرعايه الاجتماعيه
لكبار السن وللعاطلين
والمعاقين والاطفال والفقراء
اطمن ايها المواطن الامريكي
لحد ما الاسواق تتعافي
وايها ال تعالالي هنا
الحكومه هتشتري منك بضايع
حتي لو ما كانتش محتاجاها
عشان تديها للناس اللي محتاجه
وكدا الافراد هيطمنوا
ان دايما هيبقي داخلهم دخل
فبيصرفوا من هذا الدخل
الشركات هتطمن انها بتبيع للحكومه الامريكيه
وان المواطنين حتي لو مش لاقيين شغل
بيدخلهم دخل من الحكومه هيشتروا منهم
فتبدا الدنيا واحده واحده تتحسن
والمستهلك اللي ما معاهوش النهارده
بكره يبقي معاه
طبعا يا عزيزي خليني اقولك
ان بالرغم من النجاح الشديد
اللي خطه روزيفيلت عملته
الا ان ناس كتير قاومته
زي الحزب الجمهوري زي الشركات
زي حتي اعضاء من الحزب الديمقراطي نفسه
الحزب بتاع روزيفيلت
دول كان عندهم راي
ان الكساد مجرد ازمه طاريه
الناس كانت شايفه ان يا جماعه
ادوا الاقتصاد شويه وقت هيروق لوحده
هو بيتدلع عليكم
الكساد مجرد ازمه طاريه
ما كانتش تستاهل كل الحاجات
اللي الحكومه عملتها
وبصراحه عم روزيفيلت
احنا شامين ريحه شيوعيه
اعانه وبطاله والكل مرتاح
والدوله تحط قوانين ومش عارف
مش الراسماليه بتاعتنا
انت بجد عايز تنيم المواطن متطمن
ما يجيلهوش يقلق منامه
يخليه يشتغل لانه مش مطمن
فينتج اكتر ويبقي اغني
و كلها تبقي اغني
هيبداوا يحطوا روزيفيلت
في جمله واحده مع لينين وماركس
ولكن روزيفيلت هياخد دعم كبير
من النقابات وملايين الامريكان
الملايين اللي هو انقذهم من الموت والفقر
دا يا عزيزي هيكون الرييس الامريكي الوحيد
اللي هيتم انتخابه فترات ورا بعض
وجنب اصلاحاته الاقتصاديه
فالتاريخ هيخلده بشكل سياسي
باعتباره القايد اللي هيوقف هتلر
في الحرب العالميه التانيه
اللي زي ما قلنا بعض الناس بتعتبر
الكساد واحد من اسباب ظهوره
و دا يا عزيزي السبب
اللي بيخلي اسمه يذكر في حلقات الدحيح
خد بالك يا عزيزي مثلا
انا عمري ما جبت سيره بوش الاب
ليه يا
عشان عيب
في كتابه الدول الغنيه والسياسات الفقيره
بيقول الباحث ها جون تشانج
ان الدول الراسماليه
بعد وصولها للرخاء الاقتصادي
قامت رافسه السلم اللي طلعت عليه
وقدمت وصفه النجاح بتاعتها للدول الناميه
بس مقطوع منها كام صفحه
تشانج بيضرب المثل
ببلده كوريا الجنوبيه
ان سر نهضتها الاقتصاديه
حصلت بسبب انها عملت خطه كينز وروزيفيلت
الدوله تدخلت موقتا لحمايه صناعات محليه
وامنت هذه الصناعات او القطاعات
لحد ما قدرت تتطور وتنافس الاجنبي
ودا اللي حصل في حكايتنا مع الكساد
الكلام دا يا عزيزي
مش بس حصل في امريكا
دا في بريطانيا والمانيا واليابان
دول راسماليه
دعمت صناعاتها المحليه ومواطنيها
باجراءات ممكن نقول عليها انها اشتراكيه
ولكن نفس الدول راحوا للدول الناميه
وقالولهم بصوا هي كدا وبتشتغل كدا
ما قالولهومش علي الطريقه اللي هي كدا
ودا خلي كتير من الدول الناميه
ما بتحميش صناعاتها
لحد ما هذه الصناعات ت تنضج
زي ما امريكا والدول الاوروبيه عملوا
الدول الكبيره الغنيه
شالت من كتابها الصفحات
اللي ساعدتها في وقت من الاوقات
انها تنجو من الكساد
اه السوق الحر اختراع عظيم
الدوله مش المفروض ان هي تتدخل في كل حاجه
لان هي مش فاهمه في كل حاجه
ولكن دور الدوله مهم جدا في حفظ الثقه
اللي هي في عالم الاقتصاد اهم عامل
وعلي حسب كلام الاقتصادي ديفيد هارفي
في بدايه التمانينات ومع صعود حكام
زي تاتشر في بريطانيا وريجان في امريكا
الناس تبنوا اطروحات
ما يسمي الليبراليين الجدد ال
واللي كان من اشهر منظرين هذه الفكره
هو الاقتصادي الامريكي ميلتون فريدمان
اللي فاز بجايزه نوبل للاقتصاد سنه
واللي افكاره بتهاجم
سياسات التامين والرعايه الصحيه وغيرها
وبترجع تقترح من جديد
ان الدوله تنسحب من الاقتصاد
لصالح القطاع الخاص
وترفع من علي هذا القطاع كل القيود
وهنا بتتساب الطبقه الوسطي والطبقه الفقيره
لرحمه سوق العرض والطلب من تاني
لحد ما هيحصل ازمه ديون
ودي بقي يا عزيزي اسيبك تكملها
في حلقه عملناها باسم الازمه العالميه
القصه يا عزيزي ملخصها
انه نظام الاقتصاد الحر في بلد
بيقدر يساعد افراد اكتر من افراد
احيانا في السوق الحر
قصه نجاحك ممكن تبقي قصه فشل حد تاني
اللي بيبيع السهم وهو فوق
فيه حد تاني بياخده منه بينزل بيه لتحت
دا ممكن المجتمعات تتقبله في وقت الرخاء
ولكن في اوقات الازمات
الكساد الحروب الاوبيه
ما شاء الله العالم بقاله كام سنه
كل شويه
هنا النجاه محتاجه تبقي جماعيه
كدا لو حد تاني فشل ممكن فشله ياثر عليا
لو انا صاحب مصنع كبير
لو الناس كلها ما عندهاش مرتبات
تصرف منها وبالتالي تشتري منتجاتي
انا كمان هافشل
النظام الاجتماعي كله هينهار الغني والفقير
الاقتصاد مش بس قصه طموح ناس
ولكنه طول الوقت
قصه جماعيه اكبر من كدا بكتير
بجد نفسي ابقي غني
من غير ما ابذل مجهود مشكله
بس كدا يا عزيزي كانت احلامي
عندي حلم تاني
وهو ان انت تشوف الحلقات اللي فاتت
تشوف الحلقات الجايه
تنزل تبص علي المصادر
ولو احنا علي اليوتيوب نشترك علي القناه
انا من موقعي هذا
باعمل مع ال
لو حد هيحب يشاركني في هذا البرنامج
اللي بيكسب كتير اوي
يقدر يخش معايا ب مقابل مليون دولار

هما الاغنيا عرفوا الالفاظ منين
لا بجد فيه حاله تسيب
بين الطبقات وشتايمها
