اه الحمد لله
يا رب ديمها نعمه علينا واحفظها من الزوال
تسلم ايدك يا ام ايمن
بالهنا والشفا
الا صحيح ايمن فين
يا راجل لسه ما خلفناهوش
الاكل عجبك
تسلم ايدك يا ست الكل
هو بس
ناقصه حاجه كدا
ناقصه
ما اعرفش ناقصه حاجه كدا
فيه حاجه ناقصه
مش عارف هي بس
بس فيه حاجه ناقصه
والله كل حاجه موجوده
انت بس اللي دني وما بيعجبكش العجب
يا ستي لا باقولك انه ناقصه حاجه
حاجه تخليه حرش
حاجه تخلي اللسان ينبسط
المشكله في لسانك عشان طويل
هتخشيلي قافيه يا وليه ولا
بقي انا واقفه علي رجلي طول النهار
عشان الطفح بتاعك
وفي الاخر تقولي ناقصه حاجه
صحيح
ما لقوش في الورد عيب
قالوله يا احمر الخدين
انت هتردحيلي يا ام ايمن
باقولك ناقصه حاجه ما اعرفش هي
فكري معايا هي
هيكون ناقصه
عاملالك كل حاجه بتحبها
بس انت اللي عمرك ما بتنقد نقد بناء
نقد بناء
انت هتعمليلي فيها الدحيح
الله طب رايك ان احنا من ساعه ما اتجوزنا
وانتي اكلك ناقصه حاجه
والله انت اللي ناقص
احترمي نفسك يا وليه
اعملي حساب العيش وال
العيش وال
العيش وال اكل اللي بيننا
انت اللي اختشي وخلي في عينك حصوه
حصوه
انت عارف فاهم قصدي ال
شفتي حتي كلامك ناقص زي اكلك الناقص
لما ايمن ييجي بقي
قوليله امه طالق
طالق
تصدق فعلا ناقصه
اللي هو ال بال
والله ما انا عارفه
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
في مارس
اصدرت منظمه الصحه العالميه تقرير مخيف
عن ماده استهلاك البشر المفرط ليها
هيعمل امراض
امراض قادره ان تقتل مليون انسان
في نهايه العقد الحالي
انطق بسرعه الماده
عايز انقذ ولادي قبل العقد ما يخلص
الماده يا عزيزي ليست الهيروين
ولا المخدرات ولا حتي الطواجن
انما ماده ابسط من كدا بكتير الملح
الايه يا
الملح
علي حسب التقرير دا
زياده الملح في النظام الغذايي
بتقتل حوالي مليون و الف انسان سنويا
وبتزود الاصابات
بامراض القلب والاوعيه الدمويه
اللي مع نفسها كدا بتقتل مليون سنويا
بسم الله الرحمن الرحيم
دا غير السكته الدماغيه اللي بتقتل مليون
يا عزيزي ارقام مرعبه
ما تجيش الا من اوبيه او من حروب عالميه
لدرجه ان التقرير دا طالب الحكومات
انها تفرض نسبه محدده للملح
في الصناعات الغذاييه
ما تحطليش كميات اكبر من كدا
لازم نلحق نفسنا من الملح قبل فوات الاوان
طب يا طالما التقارير بتقول كدا
والحكومات ملتزمه بكدا
ما نقطع الملح خالص هو لازمته يعني
انا حياتي كلها ما لهاش طعم
جت علي الاكل
عزيزي افتكر اليوم دا
ليه يا
سالت سوال في محله
هيه
مبروك يا عزيزي
هيحصل لو كان الانسان
ما عرفش ان فيه ملح اساسا
الموضوع مش مقتصر علي ان الاكل
هيبقي طعمه وحش او دلع
خليني اقولك يا عزيزي وافاجاك
ان من غير ملح
يمكن البشريه ما كانتش تكمل اصلا
بل خليني افاجاك وافاجاك واقولك
ان الملح بالرغم من كل مشاكله الطبيه
فهو من اسباب الحياه للانسان زيه زي الميه
طالب في اعدادي يا عزيزي
عارف كويس اوي ان الملح كلوريد الصوديوم
مسحوق ابيض مش بس بيدي للاكل طعم
ولكنه بيديلنا
احد اهم العناصر الغذاييه لجسمنا
ما يقدرش ينتجها
ولكنه في نفس الوقت ما يقدرش يستغني عنها
وهو الصوديوم احنا محتاجين صوديوم
زي ما قلتلك الملح الكتير طبعا ضار
ولكن الانسان محتاج يوميا
مللي جرام صوديوم
الكميه الصغيره بيكون بيها الصوديوم
اهم الكتروليت في الجسم
الالكتروليد دا
الكتروليت يا عزيزي بالتاء
يا عزيزي بتبقي معادن جوا الجسم
بتحمل شحنه كهرباييه
خليني اقولك ان جسمك
بيعتمد علي نبضات عصبيه
بيتواصل بيها المخ مع الخلايا
يعني باستخدام الكهربا
المخ بيقدر يتواصل مع بقيه الجسم
الطريقه اللي بتحرك بيها عضلاتك
او بتنتقل الافكار في مخك
ما دا كله يا عزيزي كهربا
النبضات بتتحرك بسبب حركه الصوديوم
عن طريق الغشاء بتاع الخلايا العصبيه
يعني باختزال مخل يا عزيزي
نقدر نقول ان الصوديوم
بيساعد في جروب واتس اب الجسم
عشان يتواصلوا مع بعض وكدا
عشان كدا الدراسات الحديثه اللي اتعملت
علي ناس كانوا بياخدوا
ملح اقل في ال بتاعهم
عشان يبقي عندهم صحه اكتر
كما هو شايع يعني
الدراسات لقت نتايج عكسيه تماما
الناس عانت
من زياده في الكوليسترول والدهون الثلاثيه
اللي ممكن تعمل بعد كدا امراض قلب
يعني من اللي انا اعرفه
علي التخسيس
ان الصوديوم نقدر ناخده من الخضار والفاكهه
فالنهارده الحصول علي الصوديوم دا
لم يعد شيء صعب
انت خدت بالك يا عزيزي
انت قلت النهارده
انا دلوقتي باكلمك
علي عصور ما قبل ال
اللي بيوفرلك كل البدايل المتاحه
الانسان بتاعنا الجميل دا
اغلب الوقت اللي عاشه علي الارض
كان بيعيش علي نوع او نوعين اكل بالكتير
لما عملنا بقي حاجه زي الملح
كانت طريقه تقدر تحافظ بشكل دوري
ان انت جسمك يدخله الصوديوم اللي محتاجه
عشان كدا يا عزيزي
مش هنتكلم في هذه الحلقه
علي انقاذ الملح لاجسادنا فقط
ولكن هنتكلم علي الملح
اللي انقذ تاريخ البشريه بالكامل
انت متاكد يا
بالكامل
زمان فوايد الملح للجسم ما كانتش معروفه
لكن برغم دا الناس ما كانتش محتاجه
اسباب طبيه عشان تحب الملح
الملح طول الوقت كان محل تقدير كبير
لدرجه يا عزيزي
ان الشاعر اليوناني هوميروس
سمي الملح الماده الالهيه
بجد
امال لو داق ال هيعمل
افلاطون يا عزيزي كان بيقول
ان الماده بتاعه الملح
واضح ان الهه الاغريق
طموحهم في الاكل كان منعدم
خليني اقولك ان القبايل الجرمانيه
كان عندهم اعتقاد
ان الالهه بتسمع احسن صلواتهم
لو اتعملت في مناجم للملح
بينما في العهد القديم العبرانيين اعتقدوا
ان هما ارتبطوا مع الله بميثاق
هو ميثاق الملح
لحد دلوقتي يا عزيزي تلاقي الموضوع مسمع
في الثقافه الشعبيه بتاعتنا
العلاقات القويه بيرمز ليها بالعيش والملح
اكل اثناء عمل اتفاق تجاري
بيتقال ان بقي بيننا عيش وملح
فما حدش يخون التاني
مش بس كدا كتير من الثقافات اعتبرته
مكون سحري يحمينا من كتير من الشرور
فاكر في الفيل الازرق
ان هو اللي بيبطل التعويذه
في المسرح الياباني التقليدي
الممثلين ما بيقفوش علي خشبه المسرح
غير لما يترش ملح في الاول
عشان يطرد الارواح الشريره
فالعرض ينور كدا والسوكسيه يعجب
في عاداتنا الشرقيه
تلاقي رش الملح بيحمي من الحسد والشر
رش الملح في السبوع
ويا ام المتطاهر رشي الملح مرات
الملح مش بس عجب الناس بسبب طعمه وشكله
لو كدا عادي حاجات كتيره بتسد يعني
وانما بسبب البييه والظروف اللي لقوه فيها
خليني يا عزيزي افاجاك واقولك
ان البشر ربطوا بين الملح والخصوبه
بجد يا
ايوه يا عزيزي البشر ربطوا الملح بالخصوبه
لان الاسماك اللي بتعيش في الميه المالحه
بتتكاثر بالميات في دوره الولاده الواحده
ودا كان اكتر من كاين حي
لاحظه البشر الاوايل
دا يا عزيزي بيفسرلنا ليه الرومان
كان بيسموا الراجل ال
ال زير نساء يعني
بالرجل المالح
اللي منها طلعت الكلمه الانجليزيه
اللي معناها شهواني
دا برضه يا عزيزي
خلي بعض الرهبان يمتنعوا عن الملح
لانه ممكن يكون بيثير الشهوه
جايز يا عزيزي الناس ارتبطت بالملح
واعتبرته ماده سحريه
قادره تطرد الارواح وتزود الخصوبه
وتبقي جزء من عقود او اتفاقات
دا يا عزيزي له سبب وجيه
لان اول حاجه
الملح طردها قدامهم كانت الموت
او تحديدا التحلل والعفن المصاحب للموت
ودا يا عزيزي لما نرجع بالتاريخ
بنلاقيه في الحضاره المصريه القديمه
المصريين القدماء لاحظوا
ان الملح يقدر يمتص الميه من جسم الميت
لو اتحط بنسب معينه
دا بشكل او باخر بيقضي علي فرصه
ان البكتيريا تتغذي علي انسجه الجسم وتحللها
مع بقي حرفنتهم في استخراج
الاعضاء الداخليه بخفه وبراعه
بيبدا يظهرلهم فكره التحنيط وحفظ جسد الملك
بحيث انه يبقي مستعد للحياه الاخري
المصريين استخدموا ملح النطرون
كواحد من اهم المواد
اللي بتحفظ اجساد الملوك من التلف
التحنيط يا عزيزي مش بس بيحفظ الجثث
وانما حفظ التاريخ المصري القديم
احنا ممتنين لوجود الملح
احنا حلينا كتير من الغاز تاريخنا
بفضل المومياوات
مومياء الملك سقنن رع مثلا
عرفتنا انه مات في حربه ضد الهكسوس
كمان وضعيه ايده الغريبه
خلتنا نخمن انه كان غالبا
مقيد او متكتف كاسير
وان قبل ما جثمانه يرجع للمصريين
تعرض لكميه كبيره من التعذيب
لو جينا برضه
بصينا علي الموميا بتاعه توت عنخ امون
هنعرف ان الملك دا مر برحله مرضيه طويله
عاني من متلازمه اسمها متلازمه مارفان
وعاش باطراف مشوهه
وكان عنده انحناء في العمود الفقري
دا غير انه كان عنده مشاكل في القلب
وحلق مشقوق
لحد ما مات في النهايه وهو شاب بالملاريا
مات يا عزيزي
كلها معلومات كتيره جدا
لا يمكن كنا نعرفها من غير الملح
انا عندي سوال ذكي
زي السوال الاولاني اللي عجبك
اتفضل
لما الملح دخل التاريخ من البوابه الكبيره
كماده ملوكي
ليه لا مواخذه عامه الشعب والدهماء حبوها
انت يا لو تعرف
عامه الشعب اسمهم في الادب
فمن اين بقي جاءت هذه المحبه
خليني اقولك يا عزيزي ان الملح
غير انه حفظ اجساد الملوك الموتي
فالحقيقه ان هو كمان
حفظ حياه المصري القديم
المواطن العادي ال
المصريين القدماء كانت حياتهم قايمه
علي نهر النيل وفيضانه
الفيضان اللي لو قل او غاب عنهم
فدا بيعني ان فيه مجاعه
هنا المصريين القدماء قدروا يتغلبوا
علي الجفاف وغياب الفيضان بالتمليح
التمليح كان بيخليهم يقدروا يحفظوا
كميات كبيره من الاسماك والطيور
لفترات طويله لشهور
لو رشيت الملح
الرطوبه هتقل البكتيريا مش هتبقي موجوده
رش ملح تقف البكتيريا وتمنع الرطوبه
فبالتالي الحاجه تفضل سليمه
في مقبره نخت غرب طيبه
لحد النهارده
فيه صور واضحه للمصريين القدماء
وهما بيسلخوا الفراخ وبيبداوا عمليه تمليحها
وبيحفظوها في جره فخاريه
ومن ابرز هذه الاختراعات
اللي مكمله معانا لحد هذه اللحظه النهارده
للاسف يعني علي حسب رايي الشخصي
هي الفسيخ
الفسيخ اللي احنا النهارده بناكله
في شم النسيم
كان اكله اساسيه عند اجدادنا
تكفيهم شر الموت من الجوع وقت الجفاف
يقعدوا دايخين علي كوبايه ميه
بس هنعيش علي الاقل
خليني اقولك ان التمليح
لم يظهر بس في مصر القديمه
وانما كان حل ثوري اجتاح الكوكب كله
لو جيت بصيت الناحيه التانيه من العالم
هتلاقيه عند الصينيين
الصينيين عرفوا الملح وقدرته علي الحفظ
يمكن كمان قبل المصريين
واقدم كتابه عن الملح في الصينيه القديمه
بترجع ل سنه
وبتذكرلنا بحيره يونشينج
في مقاطعه شانزي
او ما يعرف بالبحيره الحمراء
البحيره كان فيها ميزه غريبه
ميتها كانت بتتبخر في الصيف
فتسيبلنا في القاع طبقه رقيقه جدا من الملح
وعلي حسب الاسطوره الصينيه
فالامبراطور هوانجدي
واحد من موسسين الصين
وواحد من مخترعين الكتابه
كان هو اول واحد يا عزيزي
يخوض حرب في التاريخ بسبب الملح
كان عايز يسيطر علي البحيره
واحد يقولي يا بجد
هو الناس ممكن تخش حروب عشان الملح
يا عزيزي الناس بتخش حروب عشان ال
مش هتخش حروب عشان الملح
يا نهار اسود يا
نخش الحرب عشان الملح
دا ليه المجتمعات زمان كانت تافهه كدا
يا عزيزي الملح زي ما قلتلك
كان مهم جدا عشان تحافظ علي الاكل
فمعني ان ما فيش ملح
او ان انت ما عندكيش للملح
مش هتقدر تحافظ علي الاكل
اوقات بقي الفيضانات
او اوقات الجفاف او اوقات المجاعات
دا كان وسيله الامان الوحيده
لتقلبات الطبيعه
الصينيين يا عزيزي
بداوا يملحوا كل حاجه حواليهم
بداوا يملحوا خضار وخصوصا ورق الكرنب
الموضوع يا عزيزي وصل
ان هما يملحوا البيض
ودي معلومه ليك انت
ان البيض لما بيتحط في محلول ملح ما بيبوظش
ينفع تحتفظ بيه لشهور طويله
لحد النهارده البيض المملح او البيض المخلل
بيتعبا في برطمانات
وبيتباع كواحد من اهم الاكلات
اللي منتشره جدا في الصين
حد صيني بيروح حته
بياخد معاه برطمان البيض المملح
طب انت خدتنا
وودتنا القديمه
وبعدين رحنا
مش ملاحظ ان انت نسيت الرجل الابيض افتكره
قولنا اللي كان بيحصل في
عشان ما يزعلش
برضه يا عزيزي الملح في اوروبا
كان بيلعب دور المنقذ ولكن بشكل مختلف
اما الكنيسه الكاثوليكيه زودت
عدد ايام الصوم بشكل متواصل
لغايه ما بقت تقريبا نص ايام السنه صيام
زي ما انت عارف يا عزيزي الصيام المسيحي
ما ينفعش تاكل فيه حاجه فيها روح
لحوم دواجن بيض لبن
كمان اتفرضت عقوبات
علي اللي هياكلوا اللحوم في ايام الجمع
ولكن الكنيسه خففت
علي المومنين في هذا الوقت
وقالتلهم ان مسموحلهم ياكلوا سمك
دا طبعا كان خبر كويس لسكان المدن الساحليه
لكن بالنسبه لباقي اوروبا
فالوصول للسمك كان موضوع صعب
خد بالك يا عزيزي احنا في العصور الوسطي
ما فيش وسايل نقل
مشوار ال كيلو
اللي عربيه بتاخده في ساعه
وقتها كان بيحتاج ايام من المشي
والسمك بضاعه سريعه التلف
وهنا بيظهر الاحتياج لعمليه تمليح السمك
عشان نقدر نخزنه وننقله
للحتت البعيده اللي ما عندهاش لبحر
بتفضل هذه العمليه محدوده في اوروبا
لحد امتي لحد القرن ال
لما بيوصل صيادين من اقليم الباسك
بالسفن بتاعتهم ويرسوا علي بحر الشمال
ويقابلوا سمكه اسمها سمكه القد
سمكه تغذي عليها
الجماعه بتوع الفايكينج لميات السنين
يمكن يا عزيزي من اهم مميزاتها
ان جسمها ما فيهوش دهون خالص
زي كريستيانو كدا
الله يا
مش الدهون يا
المفروض تخلي الاكل طعمه احلي
طب وايه الميزه في كدا يا
اني باحب السمكه ملبسه
يا عزيزي الدهون النهارده في اكلنا حلوه
لكن عند الناس اللي عايزه تحفظ الاكل
وبتحتاج تحط ملح
فالدهون بتقاوم الاملاح
فبتخلي عمليه التمليح ابطا
ومن هنا القد كانت سمكه مثاليه
كان ينفع اننا نملحها بسهوله
ما فيهاش دهون وما بتاخدش كميه ملح كبيره
في وقت قليل
هيبقي عندنا كميه اكل كويسه
بملح اقل من غير دهون
وفوق كل دا ودا حلال اكلها ايام الصوم
زي ما الكنيسه اباحت
دا غير انها سهله الصيد وسعرها رخيص
دا يا عزيزي اعلان مدفوع الاجر
سمكه القد مديانا كوبونات
ناكل فيها في بهيج
هكذا يا عزيزي اوروبا بتشهد عصر التنوير
علي حس سمكه القد
سمكه القد بتعمل طفره
وبتتحول الي الوجبه الاساسيه لفقراء اوروبا
في فتره معينه كانت هي الوجبه الاساسيه
لنص ايام السنه
وبينما يا عزيزي الملح مرتبط
باماكن معينه لاستخراجه وانتاجه
بدات تظهر مشكله
الملح اصبح بيحظي بشعبيه كبيره جدا
كل سكان الكوكب بقوا محتاجين ملح
زي ما انت شفت
التمليح اصبح حاجه مهمه جدا جدا
عشان المجتمعات تعيش بانها تحافظ علي اكلها
يا عزيزي عصور ما قبل التلاجه
والديب فريزر والميكروويف
عشان كدا يا عزيزي لما اقولك
ان الملح غير تاريخ البشريه تبقي فاهمني
ومش بس لاسباب دينيه ولا غذاييه
لكن الملح هيكون سبب
لاكتشاف البشر او بعض البشر للعالم
استكتشاف جاي بدوافع اكبر بكتير
من الفضول ومحاوله معرفه بلاد جديده
دا الانسان مشي ورا الملح
كانه بيدور علي الميه
جغرافيا العالم القديم
هيحكمها طرق الملح
يعني مثلا اول شارع عمومي روماني كبير
اتعمل في الامبراطوريه الرومانيه
كان اسمه فايا سالاريا يعني طريق الملح
لانه ببساطه اتبني
عشان يجيب الملح من البحر لروما
وعلي حسب مجله التايم
طرق الملح هتبقي في العالم القديم
من مصر لاليونان عبر المتوسط
من المغرب لتمبكتو
ولو رجعنا لاوروبا
هنلاقي ان مع طفره تمليح الاسماك
الطلب علي الملح كان بيزيد جدا
برميل الرنجه اللي فيه سمكه
محتاج عشان يتملح كيلو ملح
هنا بدا الاوروبيين يدوروا بجنون علي الملح
ويتبني طريق تجاره مبني علي التعاون
بين الشمال والجنوب الاوروبي
الجماعه اللي في الشمال
عندهم سمك كتير جدا يقدروا يصطادوه
والجماعه في الجنوب عندهم شمس كتير
يقدروا يستخدموها في تبخير الميه
ويطلعوا منها ملح
هنا بقي تبدا تجاره الملح والسمك
بنشوف ساعتها
اول منطقه تجاريه حره في العالم
اتعرفت باسم الرابطه الهانزيه
دا يا عزيزي بيمثل تعاون بين المدن
وتحالف يكفل حريه التجاره بين الدول
اتحاد اوروبي
الرابطه كانت بدرجه من القوه
انها قدرت تفرض قوانين بحريه كتير
قوانين هتاثر علي شكل الابحار في العالم
كمان قدمولنا خرايط بحريه موثقه
واسسوا بينهم تحالف عسكري
نظام متكامل لمواجهه القراصنه
وحمايه التجاره بتاعتنا
شوف كل المشوار دا في كيلو سردين
الملح مش بس هيعمل
روابط تجاريه وقوانين للابحار
وانما هتشوف اساطيل كبيره جدا جدا
عندك مثلا اسطول جمهوريه البندقيه
دا واحد من اكبر الاساطيل التجاريه في التاريخ
الاسطول اللي بحارته وتجاره
اتشهروا في العالم كله برحلاتهم الضخمه
اللي خلتهم اثريا ثراء فاحش
وبقي عندهم مكانه ونفوذ سياسي
وعربيات لادا سماوي
لدرجه يا عزيزي ان بداوا يجهزوا حملات
زي الحمله الصليبيه الرابعه
كل يا عزيزي المجد
اللي عاشته البندقيه او فينيسيا دا
كان
الملح كان السلعه الوحيده
اللي بتنتجها جزر البندقيه
بسبب البحيرات والقنوات اللي بين الجزر
في القرن ال يا عزيزي
بيحصل تغير مناخي عنيف
فيضانات وعواصف دمرت
ورش صناعه الملح اللي في فينينسيا
يا ساتر يا رب خصوبتي بتروح مني
ساعتها بدات الحكومه هناك
انها تفكر في بدايل
زي مثلا انها تدفع مقابل مالي للتجار
عن الملح اللي بييجي من بره
وبقي موضوع شحن الملح لفينيسيا موضوع مربح
ولكن يا عزيزي
السفن وهي راجعه مش هترجع فاضيه
فبدات تحمل بضايع تانيه من هناك
وبدات حركه تجاريه كبيره اساسها الملح
وبقت بتجيب لاوروبا
بضايع من كل انحاء العالم
زي التوابل اللي جايه من الهند
ما هو الملح دا مش لازمه كمون
وفي الفتره اللي بين القرنين ال وال
اللي هما ذروه مجد فينيسيا
واسطولها اللي سيطر علي البحر المتوسط
فالحقيقه ان من ل من تجارتها
كان ملح بس
رحلات التجاره شكلت
جزء كبير من تاريخ الحضاره الاوروبيه
عندك مثلا
شخصيه ماركو بولو ورحلاته الشهيره
هذه الرحلات بدات بشكل اساسي
عن طريق تجاره ابوه وعمه الاخوان بولو
اللي كانوا بيتجاروا في الملح مع المغول
الملح مش بس غير
في طرق العالم القديم وقاراته التلاته
وانما كان اول حاجه
توصل للعالم الجديد وتستكشفه
ثانيه واحده يا
انت المعلومه عندك فيها غلط
لان الاستاذ
هو اللي اكتشاف الامريكتين
عزيزي اولا اسمه كريستوفر كولومبوس
دا اولا
ثانيا هو ما اكتشفش الامريكتين
هو الاوروبي اللي عرف عن وجود الامريكتين
الامريكتين كانوا موجودين وشغالين
وفيهم ناس عايشه
ما تخليش السرديه الاستعماريه
تنهش في لحم دماغك
الاوروبيين لم يكتشفوا الامريكتين
الامريكتين كانوا موجودين
وكان عليهم ناس وقتلوهم وابادوهم
ممكن نرجع للملح بقي
فاكر يا عزيزي اسماك القد
اللي حكيتلك عنها في اول الحلقه
لا يا مش سامع حاجه
انت بتتحول بتتعصب
انا ما احبش حد يتعصب عليا
لا لا خلاص يا عزيزي
نرجع للقد القد حلو
سمكه القد بتاعه الفايكينج
اللي من غير دهون
في العصور اللي جت بعد كدا
سكان اقليم الباسك وصلوا للامريكتين
واستخرجوا من هناك اسماك القد
وتحديدا من شواطي اسمها نيوفاوند لاند
الشواطي موجوده في كندا
كل دا يا عزيزي حصل
قبل عصور استكشافات كريستوفر كولومبوس
ازاي يا انت عرفت المعلومه هي
وليه سكان
ما اعلنوش ان هما اول ناس وصلوا
وتركوني اسير للسرديه الاستعماريه
خليني اقولك يا عزيزي وافاجاك
ان واحده من عادات الصيادين المشهوره
ان هما لما يلاقوا مكان فيه سمك كتير
ومربوحه معاهم هناك بيخبوه عن الناس
فمن هنا صيادين الباسك فضلوا مخبيين
اكتشافهم كاوروبيين للامريكتين عن العالم
فضلوا مخبيين قاره جديده كامله
عشان بيسترزقوا من هناك
احنا يا عزيزي ما عرفناش المعلومه
غير قريب في التاريخ
لما العلماء اكتشفوا اثار للقواعد الباسكيه
اللي منها كانوا بيصطادوا الحيتان
في سواحل لابرادو الامريكيه
باقولك احنا مش هنقول للناس
علي موضوع القارتين دا
الله سبيط
الصيادين كان من مصلحتهم
ان هما يخبوا الامريكتين عكس المستكشفين
اللي كان من مصلحتهم ان هما يعلنوا عن شغلهم
وصلنا لحاجه اخيرا
عشان كدا العالم كله سنه
مع وصول المستكشف جون كابوت
للسواحل الكنديه
وسنه مع وصول كريستوفر كولومبوس
لشواطي امريكا الوسطي
بدا اكتشاف الامريكتين
وظهرت الدعوات الكبري للاستيطان
في هذه الاراضي الجديده
واستثمار اموال وفلوس وحملات
نجذب اغنيا يستثمروا في هذه الحملات
هنا يا عزيزي جزء من الدعايه الكبري
هيكون قايم بشكل اساسي
علي سمك القد المملح
زي ما قلتلك
كانت اهم وجبه في اوروبا علي الاطلاق
تعالي خلل عندنا
شواطي امريكا الشماليه
كانت غنيه بسمك القد
ولكن البروباجاندا هتبالغ في دا جدا
لدرجه انها هتبالغ وتقول
ان الساحل في العالم الجديد دا
مليان بسمك القد
لدرجه ان انت لو نزلت برميل في مكان
هيطلع معبي سمك
وبالفعل تبدا تنهال الفلوس والاستثمارات
علي رحلات الصيد الكبري
وعلي حسب كلام المستكشف الشهير جون سميث
فاسماك القد عملت ثروات كبيره
للمستوطنين الجدد
اللي بداوا زيهم زي السمك يتكاثروا
ولكن يا عزيزي زي ما انت فاكر وعارف
اسماك القد ما لهاش اهميه غير اما تتملح
عشان كدا يا عزيزي
واسمع هذه المعلومه المهمه
انا شايفك سرحت ركز
اول براءه اختراع في تاريخ امريكا
كانت ببساطه لعمليه تبخير ميه البحر
بغرض انتاج الملح
اول خطوه بتعمل اول خطوه
تاني خطوه بتعمل تاني خطوه
وتالت خطوه بتعمل تالت خطوه
دا
لفيديو كان علي الانترنت كدا
تخيل يا عزيزي امريكا
اللي فيها التقنيه وشركات ال
و واوبنهايمر
وكل الاوبنات في الدنيا
اول براءه اختراع فيها كانت كيس ملح
نبخر فنملح
بخر كثف ملح
والله يا عزيزي التاريخ دا كوميديان
اشطر بكتير من عادل الفار
شايفك يا عزيزي من عندي هنا
وانت واقع في غرام الملح
البطل المنقذ اللي حفظ الاكل وحفظ الجثث
وعرفنا علي جغرافيا العالم
ولكن خليني اقولك
ان هناك وجه اخر شرير للملح
ياه يا
دايما في حلقاتك كدا ما تهنينيش
باي فكره حظيت بيها وفهمتها
دايما عندك وتلاعب في السرديات
الاهي يا رب ما تعيش حياه
معروف اولها من اخرها
ليه يا عزيزي كدا بس
دا بيسببلك المفروض متعه
عزيزي البلوتات
في مقام الملح اللي بيتحط علي حياتك
زي ما قلتلك يا عزيزي
الملح لو زاد عن حده
ممكن يبقي ضار جدا بالصحه
الملح برضه يا عزيزي لو زادت اهميته كسلعه
بيعتمد عليها العالم زي ما انت سمعت كدا
هيتحول لشرير ويعمل قلق في العالم كله
زيه زي البترول ما هو البترول مهم لينا
عشان كدا بنلاقي امريكا تخش فين
وتروح فين وتعمل
الاهميه اللي الحاجات بتكتسبها
بتخلي هناك صراع حواليها
عمرك سمعت عن حرب القرنبيط
ما بتحصلش ما حدش مهتم
في الوقت اللي اكتشفت فيه الصين
التمليح وقدرته علي حفظ الاكل
بنلاقي الاسر الحاكمه في الصين
بتبدا تاخد موقف واضح من تجاره الملح
وهو انها تحتكرها تماما
الورقه ال لازم تكون في ايدينا
وبيها نمتلك كل شيء
خلال حكم سلاله تانج الصينيه
من ل ميلاديه
نص دخل الحكومه الصينيه
هييجي من احتكار الملح
ودا انعكس بشكل كبير
علي شكل المجتمع الصيني نفسه
فنلاقي الارستقراطيين جزء من تفاخرهم
انهم بيحطوا الملح علي موايدهم بكميات كبيره
عايز تعرف احنا ولاد ناس ولا لا
شوف الملاحات
زي ما توقعت يا عزيزي
الناس ما عجبهاش الكلام دا
وحصلت انتفاضات شعبيه
انتفاضات ضخمه
ضد احتكار الحكومه لتجاره الملح
هنا يا عزيزي
الحكومه هتقرر تحاربهم بالملح
الاجراء دا يا
هيرشوهم بالملح
ما هو دا اللي هما عايزينه
لا يا عزيزي مش دا قصدي
قصدي ان الملح كان سلاح ضخم
في ايد الحكام الصينيين
ايوه يعني يا بشكل مجازي
ولا كمان برضه يا عزيزي
خليني اقولك معلومه مهمه جدا
خلال وقت احتكار الملح
الحكومه الصينيه اكتشفت اكتشاف مرعب
ان احنا لو حطينا الملح الصخري
او نترات البوتاسيوم
مع كبريت او كربون
بينتج عندنا مسحوق سريع الاشتعال
وبتنتج غازات بتعمل انفجارات ضخمه
وبتكون عندنا اول بشاير اختراع المتفجرات
المسحوق دا اتعرف تاريخيا
باسم المسحوق الاسود
وهتستخدمه اسره سونج الصينيه بتوسع
خلال الفتره اللي كانت بتحارب فيها المغول
بشكل ما المسحوق دا هيوصل الشرق
عشان يصبح سلاح فعال في الحملات الصليبيه
يتعبا جوا اواني فخار كرويه
وهوب القف وارمي
ترميه علي العدو من هنا
يصبح الناحيه التانيه
يا عزيزي كانت اول قنبله يدويه
يعرفها التاريخ
يا عزيزي اول نيدايه بلغه ال
نقدر يا عزيزي نقول
بشكل فيه اختزال واختصار واخلال
حاجه مبسطه ومخله وبنت
ان البارود بلفه بسيطه
ابن من ابناء الملح
وبكدا ممكن يبقي اخو الفسيخ
ودا تصريح موثوق منه
المسلمين والصليبيين
استخدموا متفجرات الملح الصخري
بشكل زود بشاعه الحروب بينهم
وكمان اعداد ضحاياها
للاسف القصه الدمويه بتاعه الملح
مش هتقف عند الصين ولا الحروب الصليبيه بس
خليني اقولك ان السيطره علي الملح
هتكون واحده من اهم استراتيجيات الحروب
في القرنين ال وال
الملح هيكون مفتاح لسيطره الدول الاستعماريه
علي الشعوب اللي احتلتها
وبرضه مفتاح لتحرر الشعوب من سيطرتهم
دا مثلا بنشوفه في حرب الاستقلال الامريكيه
لما الامريكان هيقرروا
ان اهم شكل لاستقلالهم
هو اعتمادهم علي نفسهم
في صناعه الملح الخاص بيهم
بدل استيراده من بريطانيا
وتحديدا ملح ليفربول الشهير
عشان كدا في بدايه حرب الاستقلال
لما البريطانيين نجحوا
في طرد جورج واشنطن ورجالته
بعيد عن السواحل الامريكيه بقي
هيصدر جورج واشنطن اوامر صريحه
اعملوا حاجه عشان نجيب ملح
هنا هيبدا الثوار الامريكان
يغلوا ميه البحر علي نار الخشب
طبعا كانت حاجه صعبه
لان انت بالصلاه علي النبي
عشان تطلعلي ونص كيلو ملح
محتاج تغلي لتر ميه
يعني تخيل ازازه حاجه ساقعه لتر جنب بعض
عشان تطلعلي كيلو ونص ملح
هنا الكونجرس الامريكي
في ديسمبر
هيطلع نداء في بدايه الحرب
للمواطنين الامريكان
ان هما ينضهوا بكل قوه ويعملوا الملح بتاعهم
وهيحفزهم بمكافات توصل لتلت دولار
تلت يا هي ريش
تلت دولار يا عزيزي في هذا الوقت
لم يكن مبلغ قليل خالص
المبلغ دا كان بيتصرف لاي شخص
يقدر ينتج كيلو ملح
دا غير ان كان هناك اعفا من الخدمه العسكريه
ل عمال من اجمالي العمال الموجودين
في كل ورشه ملح
لان ببساطه يا عزيزي
الجيوش مش بس بتحارب بالبارود
ولكنها بتحارب بالغذاء برضه
والتمليح وعمليه التمليح
كانت بتحفظ اكل الجنود
فكانت بتظهر اهميتها القصوي والشديده
في عز المعركه
وفي الحتت البعيده
اللي خطوط الامداد مش قادره توصلها
الموضوع وصل يا عزيزي ان الملح تحول
لجزء من مرتبات جيش الاتحاد
فاللي هو خلاص انت خدت نص مرتبك
سلك نفسك بالملح بقي
مرتبك الف ونص و كيلو ملح حوافز
كل جندي في الجيش الشمالي الامريكي
بيتضمن مرتبه جرام ملح
في الحرب الاهليه الامريكيه
اللي قعدت سنين بين الشمال والجنوب
وقتلت من الف لمليون امريكي
يعني حوالي من اجمالي السكان
كان جزء مهم جدا في الحرب
هو حصار الملح
يا عزيزي كانت استراتيجيه بتحاول
تحجب الملح عن العدو
عشان كدا
كتب الجنرال ويليام شيرمان القايد الشمالي
انه يجب حظر كليا وصول ملح لجيش الجنوب
اوعي الجيش الجنوبي دا يوصل للملح بتاعك
منع بيع الملح
لان ببساطه من غير ملح الاكل هيبوظ
تخيل يا عزيزي ورش تصنيع الملح
بتتحول الي اهداف عسكريه
لو اغتلت معلم الورشه
يبقي انت عملت تقدم عسكري
الحمد لله علي قله الاهتمام
انا خلصت تقدروا تكملوا الحلقه عادي
وفي المقابل الجيش الجنوبي هينشط جدا
في تهريب الملح جنب تهريب السلاح
كان تهريب الملح مهم زي تهريب السلاح بالظبط
لما كان فيه حصار
مع نقص الملح في الجنوب
تحول لسلعه بتعادل الدهب
لدرجه يا عزيزي ان العمال في الجنوب
طالبوا بصرف مرتباتهم ملح
الملح يا عزيزي لم يكن بس بيستخدم
في حفظ الاكل
كمان كانت بتتدبغ بيه الجلود
كمان بيساهم في صناعه ملابس الجيش
اللي بتدفي العساكر في برد الشتا
بعض يا عزيزي المورخين بيعتبروا
ان فشل حمله نابليون علي روسيا
اللي انهت اسطورته كقايد عسكري
كان من اسبابها نقص امدادات الملح
اللي كانوا برضه بيستخدموه
في تطهير الجروح الخفيفه وحمايتها من التعفن
عشان كدا لو رجعنا للحرب الامريكيه
هنلاقي الرييس الكونفدرالي بتاع الجنوب
جيفرسون دافيز
هيعرض اعفا من الخدمه العسكريه
لاي شخص هيروح يشتغل في انتاج الملح
مع اقتراب نهايه الحرب
كان واضح تماما ان استراتيجيه حصار الملح
كانت سبب مهم جدا لاستسلام الجنوبيين
عدم وجود الملح خلي الجيش جعان
ودا ظهر في اول طلبات
زعيم الجيش الجنوبي بعد الاستسلام
الجيش بقاله يومين ما كلش
عايزين الجنود تاكل
وبينما بريطانيا خسرت سيطرتها علي امريكا
الملح بيقود ثوره
في اهم مستعمرات بريطانيا في العالم القديم
فين يا
في الهند
سنه بريطانيا بتصدر قانون
بيسمح لشركه الشرقيه
انها تحتكر صناعه وتوريد الملح في الهند
في كتاب ماري ايتون
القاموس العالمي الشامل للطهي
بتقول ان واحده من اكبر الماسي
لاي حد فقير في الهند
هو احتياجه للملح
وكتير من الانتفاضات
اللي كان الهندوس بيعملوها
كان سببها سياسه احتكار الملح
التاج البريطاني اتخذ سياسه متشدده
تجاه تجاره او تداول للملح
بره السيطره بتاعته
عشان كدا لما يبدا الشعب الهندي
في مقاومه الاستعمار
بقياده الماهاتما غاندي
بيشوف احتكار بريطانيا للملح
هي قمه الشر
عشان كدا غاندي بيكتب رسالته الشهيره
للورد اروين مندوب التاج البريطاني
وبيقوله انه هيبدا مواجهه كل الشرور
اللي سببها الاستعمار واولها قوانين الملح
ويكمل ان لا يمكن حرمان البشر
من حق صناعه الملح
ولا يمكن يتفرض عليه ضرايب باهظه
لانه زي الميه والهوا
واعظم ضروره من ضرورات الحياه
وبالفعل في مارس سنه
بيخرج الماهاتما ومعاه من معاونيه
في مسيره سيرا علي الاقدام
من المقر بتاعه في احمد اباد
لاقرب بحر ليه علي بعد حوالي كيلو
المنطقه بتاعه داندي
ايوه يا
اللي جنب
مش داندي مول لا لا
الماهاتما ومعاونيه
بيحاولوا يستخرجوا الملح من ميه البحر
هنا البريطانيين بيواجهوا غاندي
البريطانيين وقتها بصوا لغاندي باستخفاف
رجل عجوز هزيل البنيه عنده سنه
طول الوقت لابس ابيض في ابيض
زي ما يكون راجع من عمره او طالع من حلم
مستحيل رجل بكل هذه البساطه
يقدر يمشي كل هذه المسافه علي رجليه
في الحر والرطوبه
ولكن غاندي فضل مكمل طريقه ومسيرته
بيتحرك من قريه لقريه ومن مكان لمكان
يقابل ناس ويقولهم افكاره
وقدر يقنع بعضهم ان هما يمشوا معاه
ولو جزء صغير من المسيره
وبعد يوم من المسيره
اللي استخفت بيها بريطانيا
المسيره يا عزيزي بقي فيها
اكتر من الف شخص
مسيره جذبت انتباه الهنود كلهم
لا كمان خلقت حاله من الاهتمام العالمي
صحيفه النيويورك تايمز
كانت كل يوم بتكتب عن مسيره الملح
مراسلين الوكالات العالميه
عملوا حوارات مع غاندي اثناء فتره المسيره
مجله تايم بسبب هذه المسيره
اختارت غاندي كرجل العام
واخيرا يا عزيزي بعد رحله طويله
استمرت ل يوم
بيوصل غاندي لشاطي داندي
بيوصل عندنا يا
لا بيوصل عندي
غاندي وصل ومعاه الف بني ادم
اتجمعوا من كل مكان في الهند
بنشوف يا عزيزي غاندي واقف عند شاطي البحر
بيرفع كتله من الطين المالح ويقول
الله علي زعزعتك يا عم
ويبدا هو والاف الهنود علي الشاطي
يغلوا ميه البحر ويطلعوا منها ملح
غاندي وجه دعوه لملايين الهنود
ان هما يتحدوا الحظر ويعملوا زيه
هنا ينتشر عصيان مدني عن طريق صناعه الملح
وشرايه باشكال ليست قانونيه
هنجيبه من السوق السودا
بعيدا عن السلطات البريطانيه
خلال شهر ابريل يا عزيزي بس
الحكومه البريطانيه قبضت
علي اكتر من الف شخص
بتهمه انتهاك قوانين حظر الملح
الحمد لله ما حدش مهتم
انا خلصت تقدروا تكملوا الحلقه
عشان بعد سنه من حركه غاندي السلميه
تحصل الهند علي استقلالها
بعد الاف السنين بييجي اوان اعتزال الملح
ويتقاعد عن الوظيفه
اللي اداها لملايين السنين
لما راح الشيف الفرنسي نيكولا ابير
لنابليون بونابرت وقدر يقنعه
ان هو اخيرا لقي بديل للتمليح
احنا ببساطه شديده
هنسخن الاكل في درجه حراره عاليه جدا
وبعدها علي طول
نحطه في برطمان محكم الاغلاق
ساعتها بقي مش هنحتاج نملحه عشان نحفظه
الفكره بيلقطها بسرعه
واحد من رجال الصناعه البريطانيين
وهو براين دانكن
اللي بيبدا ياسس اول شركه بريطانيه
للاطعمه المحفوظه شركه دانكن
الشركه اللي منتجاتها هتكون سبب رييسي
ان البشر يوصلوا لاماكن
ما كانوش بيوصلولها قبل كدا
زي مثلا حمله استكشاف القطب الشمالي
في عشرينيات القرن ال
بعدها بتيجي ضربه تانيه اشد للملح
لما يكتشف البحاره الامريكان
ان احنا بالصلاه علي النبي كدا
لو حطينا تلج علي السمك
فدا هيحافظ عليه من التلف
وبكدا ما عدناش محتاجين لما نصطاد سمك قد
نملاه بالملح عشان نصدره ل
وسنه بيصنع الامريكي توماس مور
صندوق خشب جواه علبه حديد
ومن براه فرو ارنب
جوا الصندوق دا لو حطيت تلج
هيفضل معاك فترات اطول كتير من العادي
لدرجه انه قدر يحط قوالب زبده جوا الصندوق
ويحتفظ بيها بارده وصلبه طول فتره الصيف
الضربه القاضيه يا عزيزي بتيجي للملح
لما يجيلنا الفرنسي لويس باستور
ويكتشف عمليه ال البستره
طريقه مضمونه لحفظ الاطعمه
وبالاخص المنتجات بتاعه الالبان
في النهايه يا عزيزي في هذا العصر
لما بنقول كلمه ملح
بييجي في بالنا الملاحه
اللي موجوده علي السفره
اللي بتظبط طعم الاكل
وظيفه وحيده حاضره للملح في اذهاننا
الظبط بس
اخرها في الشقاوه الشيف نصرت بس
لكن الحقيقه ان الدور الشرفي
اللي بيعمله الملح النهارده
خبي كتير جدا من تاريخ الملح
كواحد من اهم السلع والموارد
اللي عرفها الانسان طول تاريخ البشريه
في النهايه يا عزيزي
اتمني ان انت ما تكترش في الملح عشان صحتك
وبرضه ما تقللش منه عشان صحتك
وعايزك وانت بتدي جسمك
لل مللي جرام صوديوم بتوع كل يوم
ما تنساش ان انت مديون في كل تاريخك وحضارتك
لمسحوق ابيض غير العالم كله
انت غالبا يا عزيزي امامك هذا المسحوق
لان انت غالبا بتشوف هذه الحلقه وانت بتاكل
بس كتر بقي من مشاهده
الحلقات بقي اللي فاتت
والحلقات اللي جايه
بعد ما تخلص اكل كدا
انزل بص بصه علي المصادر
وكدا كدا اشترك علي القناه
كدا يا عزيزي فاضلك في ذمتي
حلقه عن العيش ونبقي اصحاب
لا لا الحلقه خلصت خلاص
مش هاقول حاجه ولا هابيع نزلوا التترات
