خد يا سيد رايح فين
السفينه بتغرق يا مايسترو السفينه بتغرق
اقف مكانك يا سيد واعزف للركاب
اعزف لمين
للركاب
الركاب اللي بيغرقوا
انت كويس يا مايسترو
ايوه يا سيد
دا واجبنا
واجب يا ريس انا باقبض باليوميه
حط نفسك يا سيد مكان الركاب
لو السفينه بتغرق
ما تحبش تسمع مزيكا
وانت بتغرق
اكيد لا طبعا
انا حاسس دا توتر زياده اصلا
يا سيد تخيل معايا
انت بتغرق بالسفينه
وفجاه عمرو دياب طلع عملك حفله
ها هتعمل
اول حاجه هاغير الستافه
لان دماغ غريبه اوي
انا باتكلم بجد يا سيد
شيل كمانجتك واعزف معايا يلا
علي فكره احنا ممكن نساعد
الاطفال والستات يركبوا
ممكن نوزع علي الركاب
العبط دا
ودا هيفيدهم بايه زي المزيكا
انت ما سمعتش يا سيد
المثل اللي بيقولك المزيكا حياه
لا خالص وما اظنش ان الشخص
اللي عمل المثل دا سمعه اصلا
يعني هتسيبني اعزف لوحدي
ومش هتحس بالذنب
اطلاقا هابقي سعيد جدا
طيب يا سيد
خلي كتب التاريخ تفتكرني
بالمايسترو اللي قرر
ما يخليش التايتانيك تغرق
واصر انه يعزف
اعذب الالحان
بصراحه وسعت منك شويه اعذب الالحان
انا باعزف معاك علي طول وعارف اللي فيها
بس حاضر هابقي اقولهم علي ابن المجنونه
اللي كان بيعزف والناس بتغرق
سلام يا ابو عمو
طيب نبدا نقول بسم الله
دا يا جدعان
عمرو دياب هيعمل حفله علي السفينه
الحق يا لا
انا كان قلبي حاسس
عيني وانا شايفه عايزه تاني
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
في يوم ابريل سنه
الساعه و دقيقه
بيومر كابتن سفينه تايتانيك
مساعده جاك فيليبس
انه يبعت رساله بشفره موريس
لكل السفن اللي حواليهم
بعد يا عزيزي محاولات بدون استجابه
المساعد جاك بياخد باله من حاجه
ان الاستغاثه اتغير وبقي
يا نهار اسود يا
دا دا ال اللي دايما
البطل بيستغيث بيه علي
اني عارفه كويس
وعمر ما حد بييجي يسيفه
عشان بيبقي في اول الفيلم وفي اول الرحله
وعايزين نعمل قصه ونبيع تذاكر وكدا
عزيزي مش وقته دلوقتي
خلينا في السفينه اللي بتغرق
المساعد بيبعت رسالته
وبالفعل كل السفن بترد عليه الا سفينه واحده
اللي هي اقرب سفينه لتايتانيك

اللي في الوقت دا بالذات
عامل اللاسلكي بتاعها كان نايم
العامل دا يا عزيزي
قوانين الملاحه اتغيرت عشانه
الراجل دا لو كان شرب فنجان قهوه
كان ممكن ينقذ اكتر من انسان
ويقعد جيمس كاميرون في بيته
ليوناردو كابريو كان هيعمل
يا نهار اسود يا
طمني علي غرقت ولا
غرقت ولا
قبل يا عزيزي ما اطمنك علي مصير تايتانيك
اللي انت اكيد ما تعرفهوش
خلينا نرجع كام قرن لورا
وتحديدا في القرن التالت قبل الميلاد
نرجع لايام ارخميدس
اللي لولاه لا كان هيبقي فيه تايتانيك
ولا كان هيبقي فيه سفن من الاصل
في يوم من الايام
استدعي الملك هييرو التاني ارخميدس
وقام قايل لارخميدس اتفضل هذا التاج
طبعا ارخميدس قاله
مش بالسرعه يا مولانا
يعني خليني اعمل حاجه الاول
وبعدين مسكني مكانك
لا شوفلي دا دهب خالص ولا لا
الملك يا عزيزي
زي ما تعرف القصه الشهيره
كان عايز يعرف هل التاج دا
مصنوع من الدهب الخالص ولا لا
ومطلوب من ارخميدس
من غير ما يكسر التاج ولا يقطعه
يعرف بطريقه علميه
هل الحداد نصب علي الملك
ولا التاج دا فعلا من الدهب
ارخميدس خد التاج من ايده
وراح حمام عمومي يستحمي
وقعد يفكر في طريقه
يجاوب بيها علي لغز الملك
وهو يا عزيزي عمال يفكر ويفكر ويفكر
لاحظ انه كل ما بينزل البانيو
الميه بتطلع لفوق
هنا ارخميدس راح مبرق
وساب الحمام
وطلع يجري عريان في الشارع
والناس مش فاهمه اللي بيحصل
وفضل يقول كلمته المشهوره

بمعني وجدتها وجدتها وجدتها
ارخميدس يا عزيزي اكتشف
ان حجم الجسم المغمور في الميه
بيساوي حجم الميه اللي انزاحت
بعد غمر الجسم
والكلام دا ينطبق علي كل الموايع
يعني يا عزيزي
نفترض ان البانيو كان مليان علي اخره
فلما ارخميدس نزل في هذا البانيو
طلع ميه اد حجمه
فارخميدس يا عزيزي
لو نزل البانيو واتغمر جواه
فحجم الميه اللي هتقع من البانيو
بعد ما هو نزل
بتساوي نفس حجم الجسم المغمور
اللي هو في حالتنا ارخميدس
الكلام دا حلو جدا
بس دا هيساعده ازاي في موضوع التاج
ببساطه يا عزيزي
ارخميدس هيجيب قطعه دهب بنفس وزن التاج
دهب خالص هو عارفه وضامنه
وهيجيب قطعه الدهب والتاج
ويحط الاتنين في الميه
المفروض هنا ان لو الاتنين
من نفس الماده دهب خالص
وارخميدس مثبت كتله الاتنين
فالمفروض ان حجم الميه المزاحه
من غمر الاتنين في الميه
وضعهم يعني جوا في الميه
يكون بنفس القيمه
بالفعل يا عزيزي ارخميدس نفذ التجربه
ولكنه لقي حجم الميه المزاحه من التاج
اكبر من حجم الميه المزاحه
من الدهب اللي هو ضامنه
دا يا عزيزي بيوكد لارخميدس
ان الدهب اللي في التاج دا
مخلوط بمواد تانيه
لانه لو كان دهب خالص
كان هيبقي اد الدهب الخالص العادي
برغم يا عزيزي
ان القصه اصلا ليست موكده
اللي احنا يا عزيزي متاكدين منه
ان ارخميدس قدملنا قانون الطفو
قانون الطفو يا عزيزي بيقول
الجسم لو تم غمره كليا او جزييا
في سايل ما بيدوبش فيه ولا بيتفاعل معاه
فالسايل دا هيزق
الجسم المغمور فيه بقوه لاعلي
القوه يا عزيزي هنسميها قوه الطفو
وبالتالي عشان نخلي جسم يطفو
المفروض نزود حجم الماء المزاح
الله ودا نزوده ازاي يا
الموضوع دا يا عزيزي
بيحتاج اننا نكبر الجسم ونفرغه من جوا
نزود ال بتاعه
مع الحفاظ علي نفس الكتله
يعني احنا يا عزيزي لو مسكنا كوره
وغرقناها وهي مش منفوخه
هتغرق هتقع عادي ما فيش طفو
ولكن لو كوره ال نفخناها هتطفو
لو مسكنا حته حديده هنحطها هتغرق
لو عملنا الحديده علي شكل كوره
ونفخناها نفخناها نفخناها نفخناها هتطفو
لان الحجم هنا كبر بس ما زالت الكتله ثابته
فبالتالي الكثافه ال بتاعتنا تقل
او بشكل ادق متوسط الكثافه بيقل
اللي هي الحجم الكلي علي الكتله الكليه
بالبلدي كدا يا عزيزي طول ما كثافتك
اقل من كثافه اللي بتمشي عليه انت هتطفو
لو انت كثافتك اقل من كثافه الهوا هتطير
اللي حكيتهولك دا ببساطه
معادله بناء السفن
المعادله اللي عن طريقها
تقدر تخلي حاجه تطفو علي الميه
ومش بس تطفو كمان تشيل ناس فوقيها
ومش بس ناس
دا ممكن تشيل اطنان من البضايع
من اول المركب اللي بتعملها بورقه الكراسه
لحد سفينه تايتانيك
تايتانيك اتبنت بنفس المعادله
اللي شرحتهالك
في يوم مارس سنه
بتعلن شركه وايت ستار لاين
عن اتمام بناء سفينه تايتانيك
عمليه بناء استغرقت سنين كامله
تايتانيك بتبدا اول رحله ليها
يوم ابريل
خليني اقولك يا عزيزي
ان تايتانيك لم تكن سفينه عاديه
يا عزيزي
كانت اكبر سفينه للركاب وقتها
طولها متر
وعرضها متر
وارتفاعها متر
عارف يا عزيزي ان الارقام تبان بسيطه
بس خليني اقولك امثله عشان تتخيلها
تخيل مساحه ملاعب كوره
بطول عماره من دور
تايتانيك الطاقم بتاعها كان بيتوه جواها
عشان يقدروا يحفظوا الاماكن
احتاجوا تمرين اسبوعين
كدا يا عزيزي احنا كبرنا الحجم
عشان هذه السفينه تطفو
لازم نعمل نفرغها
فنقلل الكثافه بتاعتها فتطفو
من هنا تايتانيك اتقسمت من تحت
ل كابينه او مقصوره
كل واحده مفصوله عن التانيه
طب ليه يا يفصلوهم
ويعزلوهم عن بعض مش قسوه
يا عزيزي فكر فيها
السفينه لو خبطت في حاجه او اتخرمت
فالقبطان هنا يقدر يقفل
الكابينه او المقصوره المتضرره
ويفصلها عن باقي الكباين
لو كانت حاجه واحده كلهم مفتوحين علي بعض
اول ما يحصل خبط
السفينه من تحت هتتملي هنغرق
بس خد بالك الموضوع برضه ليه معين
والموضوع يا عزيزي محسوب بدقه
السفينه تقدر تطفو
لو تضررت في كباين
لو كباين دخل فيهم ميه
خلاص خلاص غرقنا
الحجم والتخطيط وحركه المقصورات
هتلمع تايتانيك
وهيتسوقلها ان هي السفينه التي لا تغرق
الموضوع دا حصل بعد ما سفينه اولمبيك
عملت حادثه سنه
اولمبيك كانت تعتبر
الاخت التوام لتايتانيك
يوم الحادثه
اولمبيك كانت ماشيه موازيه لسفينه هوك
وكاي صراع بين اتنين شباب علي الطريق
بصوا لبعض من شباك العربيه
وقرروا بدون داعي
ان احنا هنشد علي الطريق
فالسفينتين بداوا يشدوا علي الطريق
فجاه اولمبيك قررت انها عايزه تسبق هوك
وتاخد الغرزه اليمين اياها
اللي ما فيهاش اشاره
سفينه هوك ما لحقتش تلم نفسها
فقاموا السفينتين خبطوا في بعض
هوك خرمت لاولمبيك
من مقصورات الميه اللي تحت
ورغم ان هوك كانت سفينه حربيه
يعني مصممه مخصوص
انها تغرق السفن التانيه
بتاخد فلوس عشان كدا
الا ان سفينه اولمبيك ما غرقتش
ونجت من هذا الحادث
هنا يا عزيزي
هتستغل شركه وايت ستار لاين
الموضوع دا لدعايتها الشخصيه
هنا يا عزيزي وايت ستار لاين هتقولك
شايفين يا جماعه
السفينه بتاعتنا ال الكبيره
خبطت فيها سفينه حربيه
مقصورتين دخل فيهم ميه وما غرقتش
فتعالوا بقي يا ركاب
نوديكم رحله علي
في واحده من اكبر السفن في التاريخ
ما تقلقوش خالص سفننا ما بتغرقش
دا ملال حلال احنا مالنا مال حلال
مش بس كدا يا عزيزي
كابتن سفينه اولمبيك وقت الحادثه
الكابتن ادوارد سميث
هنخليه هو شخصيا كابتن
يعني باختصار شغلنا اهو وسواقنا اهو
هتطفو يعني هتطفو
حتي لو سفينه حربيه خبطت فيك
لو قلتلك يا عزيزي تايتانيك
وسالتك عن تاني صوره ذهنيه جت في دماغك
عشان الاولانيه غالبا روز
الصوره غالبا هتكون جبل جليدي ضخم
بس زي ما الجليد
احتل جزء كبير من قصه تايتانيك
وروز ايضا احتلت جزء مهم
من قصه تايتانيك
ف اللي ما نعرفهوش اوي
ان النار احتلت جزء لا يستهان بيه
قبل ايام من ابحار تايتانيك
حصل حريق كبير
في واحد من مستودعات الفحم جواها
الحريق دا استمر لعده ايام
الله ليه يا
عشان يا عزيزي
ظاهره الاحتراق الذاتي للفحم
بتحصل لبعض المواد
لما يبقي عندها قابليه شديده للتاكسد
بتبقي الماده قاعده كدا
لا بيها ولا عليها تتحرق
فالموضوع ما كانش محتاج
غير شويه فحم وشويه اكسجين
وهوب المستودع ولع
من هنا يا عزيزي انقسمت الاقاويل
هل كان هذا الحريق
كان له تاثير علي غرق السفينه ولا لا
بعض الناس بتقول ان الحريق دا
خلي الحديد اللي بيفصل بين المقصورات
فاكر احنا اتكلمنا علي مقصوره تقريبا
الحريق اللي حصل قبل الابحار
ضعف من الحديد اللي بيفصل المقصورات
ودا خلاه ما يقدرش يتحمل ضغط الميه
اول ما تخش لواحده من المقصورات
يا عزيزي نظريه مطروحه
ولكن اغلب الاراء بتقول العكس
ان الاجراءات اللي اتاخدت بعد الحريق
ساعدت ان السفينه
تاخد وقت اكتر علي بال ما تغرق
لان العمال نقلوا اكتر من طن فحم
من الناحيه اليمين في السفينه
للناحيه الشمال
الفكره يا عزيزي
ان انت عندك ناحيه مايله كداهو
دخلت الميه من الناحيه
فعدلت السفينه كداهو
فالعدله زودت وقت
قبل ما السفينه تغرق حوالي دقيقه
فالسفينه كانت عامله كدا
الميه دخلت من هنا بقت عامله كدا
وبعد كدا غرقت بقي
علي حسب كلام المهندس المصمم للسفينه
توماس اندروز
فتايتانيك كانت المفروض
تاخد اقل من ساعتين عشان تغرق
ولكنها غرقت في ساعتين و دقيقه
دا كان وقت اطول
كان ممكن يسمح لسفينه قريبه انها تيجي تلحقها
ولكن طبعا زي ما عرفنا بعد كدا يعني
اقرب سفينه لتايتانيك ما لحقتهاش
تايتانيك يا عزيزي لم تكن السفينه الوحيده
المتجهه الي نيويورك في هذا اليوم
كان فيه سفينه سبقتها وماشيه في نفس طريقها
اسمها
وصادفت هذه السفينه تجمعات جليديه صغيره
شويه شباب جليدي مراهق كدا
هنا عامل اللاسلكي الوحيد
علي سفينه
هيبعت لكل السفن اللي حواليه يقولهم
يا جماعه خلو بالكم فيه تلج قدامنا
هل السفن
كانت من ضمنها سفينه
اه يا عزيزي ولكن للاسف
عامل اللاسلكي في تايتانيك
عمل زي صاحبتك بالظبط
ما عبرش الرساله ولا رد انه استقبلها
ولا حتي كتبها عنده
بعد ربع ساعه يا عزيزي
بيتكرر تاني التحذير
واخيرا عامل اللاسلكي بيستلمه
وبيسلمه للظابط
بس برضه تايتانيك بتكمل
في طريقها بنفس السرعه
عكس سفينه
اللي بتقرر انها تقف وتستني لتاني يوم
خصوصا لما تتفاجي
ان قدامها مجموعه جبال جليديه كبيره
اكبر من اللي شافوها من شويه
الساعه و دقايق
السفينتين هيكونوا قريبين من بعض
ما يفصلش بينهم غير حوالي ميل بس
هنا بيبعت عامل اللاسلكي
في لتايتانيك
يقولهم ان هما اضطروا يقفوا
عشان فيه جبال جليديه قدامهم
ولكن عشان السفينتين
كانوا قريبين اوي من بعض
فصوت اللاسلكي كان عالي جدا
وخصوصا ذبذبات شفره موريس
فتخيل نفسك يا عزيزي
عامل لاسلكي في تايتانيك
وعمال كل شويه عمال تسمع
وفجاه الصوت دا بقي عالي
فهنا عامل اللاسلكي بتاع تايتانيك
هيرد علي عامل اللاسلكي بتاع
ويقوله بعصبيه

انا باشتغل اسكت
انا شغال دلوقتي
بابعت رسايل للركاب ل
وبيتجاهل رساله التحذير المرادي
وما بيوصلهاش للكابتن
هنا يا عزيزي
بتحصل ال المنتظره
فاكر يا عزيزي في الاول خالص لما قلتلك
ان كان فيه واحد ممكن ينقذ شخص
اهو دا كان سيريل ايفانز
عامل اللاسلكي علي سفينه
اللي بيقرر الساعه ونص
انه يفكه من كل هذه التحذيرات
ويخش يريحله ساعتين
ويقفل جهاز اللاسلكي وينام
الراجل يا عزيزي قرر انه ياخد قيلوله
في اهم ساعتين في قصه تايتانيك
لان الساعه و دقيقه بالظبط
بعد نومه ب دقايق
تايتانيك تخبط في الجبل الجليدي
وفي الوقت اللي ايفانز
غمض عينيه وارتاح
راكب في تايتانيك
غمضوا عينيهم وارتاحوا للابد
الساعه
بيبعت عامل لاسلكي تايتانيك اخيرا
اشارات استغاثه للسفن اللي حواليه
معظم السفن يا عزيزي بترد
ما عدا
في شهاده طاقم بعد كدا
هيقولوا ان هما شافوا
نور جاي من سفينه تايتانيك
واللي طبعا ما كانش نور عادي
ولا كان كهارب احتفاليه ولا حاجه من
كانت لمبات موريس
بتقيد وبتطفي ب الاستغاثه
ولكنهم افتكروها مجرد لمبه بترعش
او مجرد مشكله في سلك الكهربا
يعني اكيد ما خبطوش في جبل جليد
وبيعملوا نداء استغاثه
احتمال ضيق
بالاخص يعني لان احنا نبهنا علي السفن
ان فيه يا جماعه
جبال جليد قدامنا وكدا يعني
الساعه ونص
تايتانيك ما بيكونش جالها رد
فبتضطر انها تطلق مشاعل استغاثه في السماء
احنا بنموت يا بهايم
طاقم
الحمد لله ربنا نور بصيرته
شاف النور والفرقعه اللي في السما
وبلغ القايد ستانلي لورد
واللي برضه كان نايم وقتها
الحقيقه يا عزيزي ستانلي برضه
ما كانش متاكد في الوقت دا
هل كانت اشاره استغاثه ولا العاب ناريه
ولا بيشجعوا الترجي
وبيضربوا شماريخ ولا
وقد تكون خد بالك اشارات تعريف
السفينه بتضرب اشاره معينه
عشان تعلن انا مين
انا يا جماعه
انا وجايه وماشيه
انا تايتانيك وباغرق
وبقيه الطاقم برضه ما كانوش متاكدين
هنا يا عزيزي
بيقرر الكابتن بتاع
انه يبعت لتايتانيك يسالهم
هل انتم بتغرقوا ولا انتم بتحتفلوا
هنا يا عزيزي بيعمل
بيقوم مقلبلهم نور
يا
هما داخلين عكسي
والله يا عزيزي هما اللي بيتواصلوا كدا
اعملهم مش انا اللي مختار
كابتن بيقرر
ان هو ما يصحيش عامل اللاسلكي
وبيتواصل مع تايتانيك باشارات موريس
لمبه بتقيد وبتطفي
وقتها يا عزيزي طاقم تايتانيك
كان فيه اللي مكفيه
ومش فاضيين يبصوا خالص علي النور
كانوا يايسين ان فيه حد هيرد عليهم
فما شافوش حاجه من الاشارات
الساعه دلوقتي يا عزيزي ونص الفجر
بيظهر المرادي نور ابيض في السما
ولكن المرادي مش من تايتانيك
يا عزيزي كانت سفينه كاربيثيا
اللي كانت بتعلن عن وصولها
بتعمل رساله تعريفيه في السما
انا السفينه
وانا تايتانيك فرصه سعيده
بس احنا بنغرق
كاربيثيا كانت سفينه تبعد عن تايتانيك
حوالي كيلومتر
وكانت ماشيه في اتجاه عكسي
بس لما بتجيلها اشاره استغاثه من تايتانيك
بيقرر الكابتن انه يغير الاتجاه بتاعها
ويرجع يحاول ينقذ ما يمكن انقاذه
وبفضل كابتن كاربيثيا
الكابتن ارثر روسترون
بيتم انقاذ حوالي شخص
من قوارب النجاه بتاعه تايتانيك
ما عرفوش يا عزيزي ينقذوا
ناس من اللي كانت في الميه
ولا كان فيه حد علي لوح خشب
واقف قدام حبيبه
بس هنا يا عزيزي
لو انت زيي كدا ممكن تسال سوال
الله ليه السفينه تبقي طالعه
بقوارب نجاه قليله
ليه ما ننقذش ال من علي قارب نجاه
ليه بس اللي ينجحوا
ان هما يركبوا قوارب نجاه
ونشوفهم بقي
لا يا جماعه الستات لا بلاش رجاله
السوال هنا يا عزيزي ليه لم تكن هناك
قوارب نجاه تكفي الناس كلها
تايتانيك كان المفروض عليها قارب نجاه
وعلي الورق علي الاقل قارب
في الحقيقه بقي يا عزيزي
اللي كان موجود منها علي تايتانيك
كان قارب نجاه بس
كل واحد فيهم حمولته حوالي شخص
في
يعني بشويه حسابات نقدر نقول
ان قوارب النجاه كانت ممكن تكفي شخص
من اصل كام راكب
يعني يا عزيزي بالصلاه علي النبي
فيه شخص مش معمول حسابهم
يقال يا عزيزي ان كابتن سميث
اللي هو كان كابتن تايتانيك
ما عملش لا تدريبات ولا بروفات
علي سيناريو زي دا
ما عملش بروتوكول استخدام قوارب النجاه
دا خلي عمليه تحميل قوارب النجاه للركاب
تاخد حوالي نص ساعه بدل من دقايق
كمان كان فيه قوارب كتير مش مليانه بالكامل
ليه لان كان طاقم المركب
خايفين ان المراكب ما تستحملش
ولان الدرجه الاولي هما اللي كانوا فوق
فمعظم الاغنيا اللي كانوا فوق
هما اللي ركبوا الاول
ثانيه واحده يا
هي مش في الكوارث اللي زي
بتكون الاولويه للستات والاطفال والعجايز
مش حصل فيها كدا
بالفعل يا عزيزي الستات والاطفال
كانوا هما الاولويه
ولكن اولويه الاولويه كانوا
الستات والاطفال بتوع الدرجه الاولي والتانيه
معظم ركاب الدرجه التالته
ما عرفوش اصلا يوصلوا للمراكب
ليه يا عزيزي عشان ركاب الدرجه التالته
كان مقفول عليهم ببوابات حديد
من اول الرحله لاخرها
العرف كان
ان ركاب الدرجه التالته هما الفقرا
اللي دايما عندهم امراض
بسبب اهمالهم لنضافتهم الشخصيه
خليني اقولك ان بعد كل رحله
كان بيتعمل حجر صحي
لركاب الدرجه التالته
او حد اتعامل معاهم
يعني لو خدنا فيلم
وطبقناه في الواقع
هنكتشف انه كان مستحيل يحصل
لان جاك كان هيفضل محبوس تحت
ما فيش شقاوه انه يطلع علي الشراع
ويعملي كدا مع بت غنيه ما يعرفهاش

ارسمني يا لا بالفحم يا لا
اعملي يا لا يا لا
خليني اقولك يا عزيزي
ان ارباع ركاب الدرجه التالته هيموتوا
تقريبا راكب من اصل راكب
كل دول كانوا في قاع السفينه
ولما حصل الغرق بقوا في قاع المحيط
علي الرغم يا عزيزي من سوداويه الموقف
خليني اقولك معلومه
ركاب الدرجه التالته في تايتانيك
كانوا مرفهين
سعر رحلتهم علي تايتانيك كان بيعادل
تقريبا سعر الدرجه الاولي
علي سفن كبيره تانيه
كمان في تايتانيك
كان عندهم كباين خاصه للنوم
مش مناطق نوم مشتركه زي السفن التانيه
كان عندهم خدمات
زي ميه جاريه وكهربا ودفايات
كمان كان عندهم بوفيه بتاعهم لوحدهم
قبل تايتانيك كان ركاب الدرجه التالته
في سفينه تانيه
بيضطروا يجيبوا اكلهم معاهم
وكالعاده كان دايما بيبوظ منهم
في الرحلات الطويله
دا يا عزيزي كان
بالنسبه لحال ركاب الدرجه التالته
تعالي نطلع السلم درجه
ونشوف الدرجه التانيه
كان برضه عندهم نفس المزايا
ولكن علي مساحات اوسع بكتير
زود علي الكباين وقاعه الاكل مكتبه خاصه
واماكن مخصوصه للتدخين
وكان طبعا مسموحلهم ان هما يتحركوا
ويطلعوا علي سطح السفينه
مش مقفول عليهم زي بتوع الدرجه التالته
خليني اقولك ان كل المزايا
ما تجيش حاجه جنب ركاب الدرجه الاولي
دول يا عزيزي كان عندهم
كل وسايل الترفيه اللي ممكن تتخيلها
وملاعب اسكواش وحمامات سباحه
وفي الاخر البت مشيت مع الواد دا
وبما انهم سكان سطح السفينه
فكانوا اسهل واسرع ناس
يتحركوا لقوارب النجاه زي ما شرحتلك
يقال يا عزيزي ان كل اطفال الدرجه الاولي
نجيوا من الغرق
ما عدا الطفله لورين اليسون
اللي غرقت مع اهلها
وهما بيدوروا علي اخوها الصغير
المفارقه يا عزيزي
ان قبل وفاه الطفله بشويه
اخوها كان ركب قارب نجاه مع ال بتاعته
عيل بايخ من تبحث عنه لا يبحث عنك
التصميم الداخلي لتايتانيك يا عزيزي
كان مستوحي من فندق ريتز في لندن
وكان عندهم جرنال خاص بيهم
اسمه
متخيل يا عزيزي
فيه جريده بتنزل لسكان السفينه
كان عندهم يا عزيزي
حمامات تركي وصالونات تجميل
والستات كانت ممكن تطلب
الكوافيره تروحلها الكابينه
عشان تظبط كدا شعرها قبل العشا
ويبقي شكلها حلو
دا غير يا عزيزي ان كان عندهم
مكان مخصص للحيوانات
وشوف بقي معايا الماكولات
تايتانيك كان فيها الف كيلو لحمه
كيلو سمك
الف كيلو بطاطس
الف بيضه
تعالي يا
يقال يا عزيزي ان كان فيها سيجاره
تقريبا يا عزيزي غرقت من التخمه
كانت متقله شويه قبل الابحار
المضحك يا عزيزي
ان تايتانيك فيها كل دا كل دا
بس ما كانش فيها منظار واحد

معلش يا انا اتخضيت
بس المشكله ان ما يبقاش فيه مناظير
المنظار كان ممكن ينقذ تايتانيك من الغرق
ايام تايتانيك ما كانش فيه سونار ولا
فالسفن كانت بتعتمد علي مراقبين
واقفين في مكان عالي علي سطح السفينه
المكان دا اسمه عش الغراب
المراقبين دول بيراقبوا
كل حاجه حواليهم بالمناظير
المناظير يا عزيزي بتاعه السفينه كلها
كانت موجوده في اوضه
مفتاح هذه الاوضه كان
مع ظابط السفينه السابق دافيد بلير
مشوا هما دافيد بلير
فقام مشي وخد معاه المفتاح
طب هل يا
المناظير كانت هتفرق في الموقف
فعلا دا يا عزيزي اتسال خلال التحقيقات
مع اتنين مراقبين نجيوا من الغرق
وقالوا ان اه المناظير كانت هتفرق
كنا هنقدر نشوف الجبل الجليدي
اللي وقعنا في اقرب وقت
ولما اتسالوا اقرب وقت دا
اللي هو اد يعني
قالوا

اقرب لدرجه كفايه اننا نحود
ونتجنب الاصطدام بالجبل
خليني يا عزيزي ارجعك للساعه ونص
لان دا كان توقيت مهم جدا في قصتنا
تايتانيك بسم الله ما شاء الله
شارخه بسرعه عقده
ماشيه بنور الله من غير مناظير
بيشوف المراقبين بعينيهم المجرده
من غير مناظير
جبل جليدي قدامهم
واحد من المراقبين دول
بيجري باقصي سرعه عنده
ويقوم ضارب الجرس
بيتصل ويبلغ السفينه ان تايتانيك
متجهه مباشره انها تصطدم بجبل جليدي
ويتصل ويبلغ قياده السفينه
ان تايتانيك بتتجه بشكل مباشر وسريع
للاصطدام بجبل جليدي
الظابط موردوك
الظابط الاول علي تايتانيك
بيومر الطاقم بتاعه ان هما يطفوا المحركات
ويخلوها تلف الناحيه التانيه
ويحاول يقلل سرعه السفينه
وفي نفس الوقت
يحودوا باقصي ما يمكن ناحيه الشمال
وامرهم ان هما يقفلوا
كل مقصورات الميه اللي تحت
ال مقصوره اللي كلمتك عنهم قبل كدا
ولكن بالرغم من كل هذه المحاولات
تايتانيك بتخبط في الجبل الجليدي
بعد دقايق
الساعه و دقيقه
تايتانيك بتدخل في الجبل الجليدي
خبطه يا عزيزي ما كانتش عاديه
خبطه كانت جايه من الجنب
الجزء اليمين من السفينه بيتخرم اخرام
مقصورات اتملوا ميه
وتايتانيك زي ما قلتلك ما تستحملش
اكتر من مقصورات بس يتملوا ميه
كمان يا عزيزي
تصميم المقصورات كان فيه مشكله
ما كانش مقفول من فوق
المقصورات كانت عباره عن باب حديد طويل
مصمم ان لو مثلا
مقصورات اتملوا بالميه
فالسفينه هتفضل طافيه عادي
والميه هتفضل جوا السفينه
علي نفس مستوي سطح البحر
واقل من ارتفاع الباب الحديد
اللي بيفصل بين المقصورات
في تايتانيك بقي مش دا اللي حصل
لان فيه مقصورات اتملوا
بقي نهار داخلي
الحمام اللي كان فيه ارخميدس
فكر معايا في معني الكلام دا
هنا وزن السفينه بقي اكبر من قوه الطفو
دا معناه يا عزيزي ان السفينه هتغرق
ودا نفس اللي قاله المهندس توماس اندروز
لما قالوله ان فيه مقصورات اتملوا بالميه
رد عليهم ب كلمات بس
السفينه غرقانه
طب يا مهندس
غرقانه
الحقيقه يا عزيزي
ان فيه نظريه منطقيه جدا بتقول
ان تايتانيك لو كانت خبطت
في الجبل الجليدي مباشره
وقللت سرعتها بس ما حودتش
كان زمان السفينه يمكن ما غرقتش
اينعم الناس اللي فيها كانوا ممكن يموتوا
بسبب القصور الذاتي
لان فيزياييا السفينه هتقف من الخبطه
بس هما جوا هيكملوا حركه بسرعه السفينه
اللي هيحصل في هذه الحاله
ان اللي جوا السفينه هيتخبطوا جامد
واللي فوق السطح هيقعوا
ولكن برضه كان فيه احتمال كبير
ان السفينه نفسها ما تغرقش
لان غالبا عدد المقصورات اللي كانت هتتضرر
كانت هتبقي اقل من
عكس السفينه لما حودت
هنا الجبل احتك بعدد مقصورات اكبر
لمس مساحه من المركب اكتر بكتير
من المساحه اللي كان هيلمسها
لو كانت المركب دخلت بوشها
والكلام دا يا عزيزي مش نظري بس
خليني اقولك ان سنه
احد السفن الالمانيه
خبطت في جبل جليدي بوشها
وكملت رحلتها عادي بدون خساير في الارواح
ولكن في حاله تايتانيك
والخبطه اللي جت من الجنب
فالميه فضلت تملا المقصورات
وبالتالي السفينه عماله تغطس اكتر
فالمقصورات تتملي ميه اكتر
وبما ان المقصورات مش مقفوله من فوق
زي ما قلتلك
فكل مقصوره بقت بتملا في اللي جنبها
لحد ما نص السفينه بقي تحت الميه
والنص التاني اللي فوق الميه
وزنه بقي متركز في الاخر
فبقي فيه ضغط شديد علي جسم السفينه من النص
وكمان مع درجه الحراره القليله
خلت الحديد بدل ما كان
مطاوع بيتحمل الصدمات
بقي هش
ممكن يتكسر زي الازاز او الطباشير
عشان في النهايه
السفينه تنقسم حرفيا لنصين
والساعه وتلت بالظبط تايتانيك بتغرق
النص القداماني من السفينه
نزل القاع بسلام
ودا لان المقدمه بتاعه السفينه كانت مدببه
دا كان تصميم يساعدها انها تقدر تبحر بسلاسه
فالمقاومه بتاعه الميه للجزء دا كانت قليله
ما هو بيعوم كدا خارم الميه
النص التاني رحلته للقاع
لم تكن سهله علي الاطلاق
اتعرض لضغط شديد ومقاومه ميه شديده جدا
من كتر الضغط والمقاومه
الجزء التاني بدا يتكسر لاجزاء كتير
الاجزاء الخشبيه اللي اتكسرت جوا الميه
بسبب قانون الطفو طلعت لفوق دا خشب
ودا قتل كتير من الركاب
بس برضه في نفس الوقت
الخشب اللي طلع فوق دا
بعض الركاب استخدموه كقوارب نجاه
الحق يا لا اتشعلق علي الخشب
فاكر يا عزيزي
المشهد المبهر بتاع تايتانيك
اللي طلع في الاخر بيتصور في طشت
لما كان المشاهدين متجننين
ليه ركبت لوحدها علي درفه الدولاب
ليه ما خدتش الواد معاها
انا يا عزيزي من موقعي هذا
احب اجاوبك علي هذا السوال المحير
اولا لان اتنين ما لهومش امان
الفرامل و كمل انت
الحقيقه يا عزيزي ان اعظم ال
حللوا بالتفاصيل وبالرياضيات
حته الخشبه اللي كانت نايمه عليها روز
وبالادله العلميه القاطعه
وجدوا ان من السهل
وضع جاك عليها جنب روز عادي
ولكن يا عزيزي خليني اقولك
ان الفيزيا والرياضه لو كانوا بيمشوا
براي ال
كان زماننا اتسوحنا من زمان
السبب الحقيقي لعدم وجود جاك جنب روز
هو قانون الطفو
ارجع لارخميدس وزنهم هما الاتنين مع بعض
هيبقي اكبر من وزن الميه المزاحه
بواسطه درفه الدولاب
وبالتالي وزنهم هيبقي اكبر من قوه الطفو
وانت عارف اللي وزنه اكبر من قوه الطفو
بيحصل فيه
ياه يا
يعني اني ظلمت
وظلمت
ياه يا
من بعد يا عزيزي غرق سفينه تايتانيك
القوانين البحريه بتتغير
عشان تضمن ان هذه الكارثه
ما تتعادش مره تانيه
قانون قوارب النجاه مثلا قبل تايتانيك
ارتبط بحموله ووزن السفينه
مش بعدد الركاب
كان نص القانون يا عزيزي
ان لو وزن السفينه الاف طن او اكتر
لازم علي الاقل يبقي فيها قارب نجاه
بس مش شرط ان لو السفينه اكبر
ان عدد قوارب النجاه يزيد
يعني مثلا
تايتانيك كانت حمولتها الف طن
بس عليها قارب بس
عشان القانون بيقولك
ان ال يا جماعه يبقي
تاني مع ان حجم تايتانيك
اضعاف الحجم اللي بيتكلموا عنه ك
بس عدد قوارب النجاه كان ثابت
طبعا يا عزيزي هييه السلامه البحريه
غيرت هذا القانون بعد تايتانيك
وبقي لازم كل سفينه يبقي عليها عدد قوارب
يكفي طاقم السفينه وركابها وازيد كمان
عشان لو انقذنا حد في الطريق
جالنا ضيوف جالنا ناس
حد اتولد علي السفينه
يبقي معانا حاجه يعني
القانون دلوقتي بيقول ان قوارب النجاه
المفروض تشيل من عدد الركاب
مش بس كدا ويتعمل للطاقم كله تدريب
علي استخدام قوارب النجاه مرتين في الشهر
من الحاجات كمان اللي اتغيرت في القانون
ان لازم اللاسلكي يفضل مفتوح ساعه
وشغالين عليه بشفتات
ما فيش حاجه اسمها عامل روح
رجل الكوميدينو دايسه علي السلك
وعشان قبل تايتانيك السفن كانت احيانا
بتستخدم المشاعل والمفرقعات الناريه
عشان تعرف نفسها لو ما عندهاش لاسلكي
في القانون الجديد حصل اتفاق
ان يا جماعه ممنوع منعا باتا
اطلاق مشاعل او مفرقعات في الهوا
الا بغرض الاستغاثه
انا لو شفت نور طالع يبقي فيه ناس بتموت
وبقي فيه حاجه اسمها دوريه الجليد الدوليه
طيارات بتطلع تستكشف المحيط
وتبلغ السفن بالاماكن
اللي فيها جبال جليديه
وحصل كمان تغييرات
في تصميم السفن نفسها
يعني مثلا
تايتانيك كانت معموله بقاع مزدوج
القاع المزدوج دا بيبقي فيه
طبقه موازيه لقاع السفينه
فلو حصل حاجه للقاع اللي تحت
القاع اللي فوق يفضل موجود
ولو حصل حاجه للقاعين
مقصورات الميه موجوده
في تايتانيك يا عزيزي
ما كانوش عاملين حساب الجوانب
مقصورات الميه ما كانتش عاليه كفايه
لكن بعد تايتانيك
السفن بقت بقواعد وجوانب مزدوجه
والفواصل بين المقصورات بقت اعلي
عشان تضمن ما يحصلش زي تايتانيك
والميه تعدي من مقصوره للتانيه
تايتانيك يا عزيزي لم تكن سفينه عاديه
هي سفينه غيرت التاريخ
وزي ما كانت اكبر سفينه ركاب في وقتها
فغرقها كان اكبر كارثه انسانيه في نفس الوقت
السفينه اللي من بعدها
اتغيرت قوانين البحريه
السفينه اللي حيرت العالم بغرقها
ناس طلعت نظريات موامره
وان جي بي مورجان
صاحب شركه وايت ستار لاين
كان عايز يخلص من ركاب علي السفينه
فغرق السفينه
ناس تانيه قالت ان تايتانيك
كان عليها تابوت فرعوني
وانها غرقت بسبب لعنه الفراعنه
مش صح
خليني اقولك ان البعض
اعتبر غرق تايتانيك حدث غير عادي
محتاج اراده شريره متعمده
او لعنه خارقه للطبيعه
والبعض بيعتبرها ان الطبيعه بتتحدي الانسان
انت مش عاملي مركب جامده
وبتقول انها مش هتغرق
طب خد جبل جليدي
السفينه اللي انت فرحان بيها
وعمال تعملها كل هذه الدعايه
هاغرقهالك بحاجه بتسيح
انا يا عزيزي هاقولك الاجابه الادق
ان تايتانيك كان قدرها انها تغرق
بسبب سلسله اخطاء بشريه متناهيه الصغر
من اول اخطاء بسيطه لمهندس التصميم
وعدد قوارب النجاه
لحد عامل لاسلكي نايم
وظابط خد المفاتيح وخلع
دا غير قايد سفينه بيناور باسوا شكل ممكن
عشان بمنتهي النباهه يعمل اصابه في المركب
لا يمكن تطفو معاها السفينه تاني
اخطاء اجتماعها كلها مع بعض
عمل كارثه حتميه
بعد الغرق يا عزيزي هتقول الصحف
المفروض هي نفسها
كانت قارب نجاه
لانها هي ذات نفسها
كانت خطه الانقاذ الاحتياطيه
وقارب النجاه المثالي لكارثه زي
ربما تايتانيك كانت امنيه انسان
لبلوغ الكمال في التصميم الهندسي
كمال ما يحتاجش فحص
او خطه احتياطيه تراجع وراه
ولكن يا عزيزي خدها حكمه مني
واكتبها علي تويتر
ربما كمال الانسان ينبع من يقينه
انه ليس كاملا
عايز تبقي كامل تيقن انك لست كامل
اصبحت كامل مبروك
بس افضل يا عزيزي اعمل بقي
عيش في حاله توتر ورعب انت كامل
ربما يا عزيزي محاوله الوصول للكمال
هي اساس التقدم الانساني
لان دا حافز البشر ان هما ما يوقفوش محاوله
لكن في نفس الوقت
تصديق البشر ان هما وصلوا للكمال
هي بدايه حتميه لاي كارثه
لان لحظه هتقف فيها
كل محاولات تعويض النقص
وسد الثغرات اللي في الخطه
وهيبدا الاحتفال اللي بيوقن بالكمال
وبينكر احتمال وجود كارثه
زي الفريق الموسيقي اللي شفناه
بيعزف في اخر الفيلم والسفينه بتغرق
في حاله من الانكار ان هناك بني ادم
بيعيشوا لحظاتهم الاخيره في الحياه
اتمني يا عزيزي
ما تكونش لحظاتك الاخيره في الحياه
لاني محتاجك
ليه يا
فيه حاجه لا قدر الله
اه يا عزيزي فيه حلقات فاتت
وفيه حلقات جايه
وفيه قناه علي اليوتيوب
محتاجين نشترك فيها
وفيه مصادر محتاجين نشوفها
تحذير يا عزيزي في النهايه
والدتك ما تشوفش الحلقه
هتسيب نفس تاثير فيلم المركب
علي روتانا سينما
مش هتصيف
