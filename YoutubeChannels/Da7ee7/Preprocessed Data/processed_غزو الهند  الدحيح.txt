ما طلعتش معانا ليه الحرب يا جندي
الهنود هيكسبونا
بصراحه كدا يا
انا متجوز واحده هنديه

جندي انجليزي يتجوز واحده هنديه
انت عارف دا اسمه
دا اسمه ضعيف
لان انت بتكرر كلامي
بدون اضافه حقيقيه لدراما الموقف
دا اسمه خيانه لالمملكه يا جندي
طب واولادي
اولادي اللي خلفتهم منها
شينكار وبومبار وعبد الستار
عبد الستار الاسم الغريب دا
علي فكره اسامي هنديه جدا
لتكون فاكر ان انا الفتهم دلوقتي ولا حاجه
انت لحقت تخلف ازاي
احنا ما بقالناش في الهند شهور
حضرتك هنا الثقافه مختلفه
هنا الناس بتتجوز بسرعه وبتخلف بسرعه
شيل سلاحك يا جندي انا باقولك
وتعالي حارب معانا
انا باقول
المستعمرين هما اللي يسيبوا الارض ولا
انت بترفع سلاحك
علي ال بتاعك يا جندي
عشان انت ما شفتش
اللي انا شفته يا قايد
انا شفت ناس طيبين وناس مسالمين
شفت تسامح وتعاطف
وتوابل لذيذه ومتنوعه
شفت ستات زي القمر
وانا نقطه ضعفي الستات بصراحه
ياه يا جدع
اد كدا شايل جواك سطحيه وسذاجه ومش مبين
انا كدا زي جبل التلج في المحيط
من فوق جبل تلج
ومن تحت
تكمله جبل التلج عادي بنفس الحجم
طب ولو قلتلك ان الملك كاتبلنا
مكافاه كبيره اوي اوي اوي
لو استعمرنا الهند
يبقي ما عنديش ليك غير رد واحد
ثانيه واحده هاروح اويد عبد الستار
واجي معاك علي طول هه
اوعي تمشي من غيري هه
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
خليني يا عزيزي اسالك سوال
ما هي اغني دوله في العالم من سنه
ما اكيد يا
مش هتخرج عن او
او في محافظه
للاسف يا عزيزي ال اجابات غلط
خليني اقولك ان سنه ميلاديه
اغني دوله في العالم
وبفارق عن دوله تانيه وقتها كانت الهند
يا
الهند يا ابو حميد
انا عارف يا عزيزي
ان اول صوره هتيجي في دماغك عن الهند
بيوت فقيره وزحمه تكاتك وعشواييات
ولكن واسمع يا عزيزي
خليني اقولك ان انتاج الهند
كان من الناتج العالمي
يعني من سنه الهند كانت بتنتج
اكتر من الناتج المحلي
بتاع دول اوروبا كلها
انجلترا مثلا الدوله المستعمره
الاوروبيه الكبيره المعروفه في التاريخ
كان انتاجها لا يتعدي
ال من الناتج العالمي
خد بالك يا عزيزي ان مساحه الهند وقتها
كانت ما يوازي
الهند وباكستان وبنجلاديش
دا غير طبعا شويه الاجزاء
اللي في افغانستان وايران
وبالرغم من المساحه الكبيره
الا ان الدوله كانت مستقره اجتماعيا
وبالرغم من الاختلافات الدينيه
الا ان كان هناك تسامح ديني اقره حكامها
اللي كانوا بالمناسبه من المغول المسلمين
حكام الهند يا عزيزي ادركوا
ان هما بيحكموا مساحه عملاقه
بيعيش فيها اديان مختلفه
اكتر من مكان في العالم
سيخ وهندوس وبوذيين
ومسلمين شيعه وسنه
كل دول تمتعوا بحريتهم الدينيه
وباحترام كامل لمقدساتهم
عندك مثلا
في وصيه الحاكم ظهير الدين بابر شاه
دا موسس
الدوله المغوليه في الهند سنه
وصي ابنه باحترام كل العقايد
ومراعاه مشاعر كل الطوايف
مثلا بينصحه ما يدبحش البقر
عشان ما يزعلش الهندوس
حاله الاستقرار والتسامح الجميله
اللي كانت موجوده في الهند
نتج عنها ازدهار اقتصادي
حول الهند
من قنبله موقوته للحروب الطايفيه
لاكبر مصنع في العالم
منسوجات واقمشه ومعادن واحجار كريمه
وطباعه بالالوان وفك شفره وتصوير مستندات
طب معلش يعني
الدوله كدا قاعده لوحدها
يعني احنا في عز موسم ال
الاوروبيين سايبينها كدا لوحدها
تمرح وتفرح وتتسامح وتزدهر
خليني اقولك يا عزيزي
ان انت صح
المستعمرين هيفكروا يروحوا هناك
بس اللي كان معطلهم
ان الهند كانت دوله قويه
عندها جيش قوي
كان عندها جيش جرار تعداده مليون مقاتل
ومن اهم اسلحته الافيال الحربيه
وبعدين تعالي هنا مين يقدر يغزو الهند
اوروبا وقتها
كانت عكس الصوره اللي في مخيلتنا تماما
بتعيش اضطهاد ومحاكم تفتيش وحروب دينيه
حروب هتستمر لتقريبا اكتر من سنه
بين الكاثوليك والبروتستانت
الشنجن وقتها كانت بتتوزع في الاشارات
حد عايز يروح اوروبا
بيتحايلوا عليه ييجي
فالدنيا يا عزيزي
جميله وحلوه وراسيه في الهند
التاريخ يقفل المسلسل وينزل التترات
انت عايز التاريخ يقفلهالك نهايه سعيده عادي
طب نظريه ابن خلدون في انهيار الامم
طب الحتميه التاريخيه
خليني اقولك يا عزيزي
ان كاتب التاريخ لم يغلق صفحته بعد
والحمد لله ان هو عمل كدا
عشان نقدر نعمل حلقات
حكايه الهند يا عزيزي هتتغير للابد
نحو مصير مظلم
تغيير هيبدا من ابعد مكان ممكن بريطانيا
سنه هينتصر الاسطول الانجليزي
علي اسطول الاسبان والبرتغال الارمادا
دول يا عزيزي كانوا ملوك
الاستكشافات البحريه في العالم الجديد
ومع سيطره بريطانيا
علي اسكتلندا سنه ميلاديه
فيه بريطانيا جديده هتتولد
قوه بحريه عظمي
مشكله انجلترا يا عزيزي في الوقت دا
انها ما كانتش عارفه تدوق طعم انتصارها
طب يا
ما تحط علي الانتصار شويه توابل
اولا يا عزيزي حسك الفكاهي دا
محتاج يوضع علي قايمه الاغتيالات
ثانيا انت بتقول فيها
هما فعلا كانوا محتاجين توابل
انجلترا وباقي دول اوروبا في الوقت دا
ما كانوش بيجيبوا التوابل في الوقت دا
غير عن طريق الهولنديين
دول ملوك التجاره مع اسيا
الهولنديين بقي فجاه كدا
هياخدوا قرار محوري
قرار هيغير مجري التاريخ
يا هيحاربوا
ويبيدوا ويقتلوك
يا ريت يا عزيزي
للاسف هولندا هتغلي سعر الفلفل الاسود
هي وصلت الدناءه للمستوي دا
هولندا هتزود تمن رطل الفلفل الاسود
من شلنات ل شلنات
ساعتها يا عزيزي
الانجليز قاموا بصوا في المرايه كدا
وقاموا قايلينلك يا جماعه
يا جماعه احنا مش بقينا قوه بحريه
وبنغلب الاسبان وبنغلب البرتغاليين
طب ما نروح نجيب توابلنا بنفسينا
هنا يا عزيزي تجار لندن
بيجمعوا من بعض راسمال
قدره الف استرليني
وبيقدموا طلب للملكه اليزابيث الاولي
انهم يبداوا تجاره مع اسيا
الملكه بتتحمس وبتختملهم بالموافقه
بتصدق علي تاسيس شركه وتجاره
من لندن الي جزر الهند الشرقيه
وبتدي الملكه هذه الشركه امتياز
ان ما حدش في انجلترا كلها
يقدر يتاجر مع اسيا غيرها
خد بالك يا عزيزي
ان جزر الهند الشرقيه مش الهند
بتوازي النهارده
اندونيسيا وماليزيا والفلبين
دول تعداد سكانهم
يتعدي تقريبا النص مليار انسان
الانجليز ياخدوا قرار ويتحمسوا
يلا بينا يا جماعه نطلع
علي جزر الشرقيه ونبدا تجارتنا
المهم تروحي يا ايام وتيجي يا ايام
ينطلقوا يا عزيزي الانجليز في رحلتهم
وبعد سنه من الابحار
يوصلوا لجزر الهند الشرقيه
الجميل
معايا شويه جنيهات استرليني
عايز ابدلهم بشويه توابل
المفاجاه يا عزيزي ان السكان المحليين
قالولهم دا
دا ما يشتريش حاجه هنا خالص
دا ما لهوش قيمه
هنا يا عزيزي التجار الانجليز
بيلاقوا نفسهم في ازمه
ما معاهومش حاجه تقنع الناس اللي قدامهم
ان هما يبيعولهم التوابل
وحتي المنتجات الانجليزيه
اللي جابوها معاهم
عشان يعملوا عمليه المقايضه
مع السكان المحليين
اكتشفوا ان ما حدش عايزها اصلا
طبعا يا عزيزي مشكله
بيفضلوا سنتين كاملين كدا علي هذا الوضع
فضلوا يا عزيزي الانجليز علي هذا الكابوس
لحد ما وصلوا لاكتشاف مهم جدا
بعد يا عزيزي دراسه للسوق
ولذوق سكان جزر الهند
اكتشف الانجليز ان اكتر حاجه بيقدروها
هي منتجات الهند
تاني يا عزيزي الهند غير جزر الهند
جزر الهند اللي هي
اندونيسيا ماليزيا الفلبين كدا
منتجات الهند بقي اللي كانت عاجباهم
فهي المنسوجات والعطاره الهنديه والشاي
ولا مواخذه كدا الافيون
فالحل الوحيد
عشان تقلب الناس في التوابل
انك تكون معاك المنتجات اللي هما عايزينها
عشان تقايضهم بيها
هنا بيرجع التجار لانجلترا بفكره بسيطه
احنا هنفتتح مركز تجاري صغنن في
نشتري منه البضايع الهنديه
ناخدها كعمله للمقايضه
قصاد التوابل في جزر
تلبس عمه دا لدا
تاخد تمن الكمون بتاعك وتروح
وبالفعل يا عزيزي بيوصل الهند
واحد اسمه ويليام هوكنز
مبعوث شركه الشرقيه
وبيقدم الفكره
للحاكم المحلي لمنطقه سورات
الحاكم هيقوله ان دا حاجه ما تخصنيش
مش تحت سلطتي
عليك بقي وعلي كبيرنا
امبراطور مغول العظيم
هوكنيز ما بيكدبش خبر
وبيروح العاصمه وقتها اجرا
لكنه يا عزيزي بيتفاجي ان الامبراطور
مش بس بيرفض يقابله
دا بيحتقره وبيقول لمساعديه

مجرد جزيره صغيره ما لهاش قيمه
يا لهوي يا
دا الزمن دوار والله
عمك هوكينز ما بيسمعش الكلام دا ويستسلم
بيفضل يدور علي وسايط
عشان يقدر يقابل الامبراطور
عايزين توابل
عايز بس يقابل جهانكير يفهمه
لما اصحاب الشركه بداوا يياسوا
لجاوا الي ملك انجلترا جيمس الاول
يقولوله الحقنا ارجوك
الهولنديين خاربين الدنيا
عمالين يتاجروا مع
مراكب رايحه مراكب جايه
واحنا مش عارفين نتاجر
دا حتي السلطان مش عايز يقابل مندوبنا
الملك يقولهم ماشي يا جماعه
عايزين طيب اعملكم
هنا اصحاب الشركه اقترحوا
تعيين قنصل في الهند
شخص سياسي محنك سياسيا
يقدر يتكلم مع السلطان
يقوم الملك جيمس معين حد
اسمه السير
اللي بخبرته فعلا بيقدر سنه
يقابل الامبراطور وياخد موافقته
علي بناء مركز للتجاره الانجليزيه
هيتعمل فين
هيتعمل في منطقه اسمها سورات
يعني حاجه كدا يا دوب كام مخزن ودكانه
وبيتين تلاته يبات فيهم التجار والبحاره
وسور حواليهم كدا
عليه كام برج حراسه واتعشت
ثانيه واحده يا
دا مركز تجاري دا ولا مستعمره
هي للامانه يا عزيزي مستعمره
ولكنها مستعمره سلميه
واوكدلك انها سلميه تجاره بس
الدنيا يا عزيزي من بعدها
مشيت مع الانجليز حلاوه
ومع الوقت المستعمره بقت اتنين
عشان يوصل العدد بحلول سنه
لحوالي مستعمره
مستعمره سواء في العاصمه
او في اماكن مهجوره
شايف يا عزيزي الاوروبيين
نفسهم طويل ازاي
الموضوع بدا سنه
عملوا يا عزيزي المستعمرات
والسلطان ما عندهوش مشكله معاهم
الناس قاعده بادبها بتعمل وخلاص
فضلوا محترمين خير وبركه
لو ناويين علي الغدر
هنمحيهم بالجيوش والافيال الحربيه
مستعمره يا عزيزي
والرحلات البحريه كلها
خلت شركه الهند
هي حديث الساعه يوميا في بريطانيا
بسبب ارباحها الخياليه
اصحاب الشركه جنوا تمن المخاطره بتاعتهم
وحققوا ارباح اضعاف اضعاف اللي صرفوه
ولكن يا عزيزي للاسف
كل هذه الارباح لم تكن كافيه
بنهايات القرن ال الشركه تضخمت
ومستعمراتها انتشرت بطول السواحل الهنديه
صحيح احنا بنحقق مكاسب مهوله
بس ليه ما تبقاش مهوله في
مهوله اس
مهوله جدا مهوله خالص
هنا الانجليز بداوا يقولولك الله
طب ازاي بقي نعلي المكاسب بتاعتنا
هنا يا عزيزي
الانجليز بداوا يمشوا شمال شويه
ويشغلوا دماغهم علي الهند
بداوا ان هما يتهربوا من الجمارك
ولما فرض عليهم السلطان وقتها ضريبه جديده
اتفاجي بالانجليز بيقولوله لا

لا ضرايب
انت مش شايف اسطولنا القوي
ومستعمراتنا المزدهره
احنا شقينا سنين عشان نبني الكلام دا كله
دا احنا قعدنا سنتين
عشان ندور علي واسطه ونيجي
هنا يا عزيزي
يحصل اول صدام بين الشركه والهنود
وفي اغسطس سنه
الشركه هتستدعي جندي
و سفن حربيه و مدفع
ويبداوا يضربوا القري
اللي جنب مركزهم الرييسي في مدراس
مش محتاج اقولك يا عزيزي
اللي حصل للانجليز في الهند
الهند وقتها كانت اقوي جيش في العالم
وبالفعل خلال ايام
القوه الانجليزيه بتتدمر تماما
كل موظفي شركه الهند يتاخدوا اسري
وبعد توقيعهم علي استسلام مذل ومهين
الشركه الهنديه المملوكه للبريطانيين
هينسحبوا من الهند
ياه يا
الشرق كسب علي المستعمر
انتظر يا عزيزي ما تفرحش كتير
ما تفرحش لسه
الغرب جلده تخين وما بيياسش
المهم يا عزيزي جري التجار
علي الملك البريطاني عشان يلحقهم

الحقنا
ومن جديد بيبعتوا مندوب يستعطف السلطان
اللي بالفعل بيعفو
وبيسمح للشركه انها ترجع
تمارس انشطتها تاني علي الاراضي الهنديه
بس هناك شرط
يجب ان هما يدفعوا غرامه ماليه كبيره جدا
قرار السلطان دا علي اد ما كان نابع
من ثقته في قوه جيوشه وهيبه بلده
الا انه يا عزيزي هيكون غلطه تاريخيه
هتغير شكل الهند للابد
الانجليز يا عزيزي بعد الهزيمه
هيمشوا جنب الحيط
هما بس كل شويه يزقوا الحيطه ويمشوا جنبها
يزقوا الحيطه وبعدين يمشوا جنبها
مش هيبطلوا توسعات
حتي لو كانت الغرامات والمبالغ
لسه معلمه عليهم
زي مثلا لما دفعوا الف روبيه
مقابل ايجار تلت القري
اللي جنب مستعمراتهم في شرق الهند
بس القري هتكون اساس لمدينه كلكتا
دا يا عزيزي كان المركز الرييسي
لشركه الشرقيه
مش مهم ترمي فلوس دلوقتي
انت بتستثمر في مطمع اهم
والانجليز هيفضلوا
كانين هاديين مستنيين الفرصه
خطييه يا عزيزي المغول هي الغرور
المغول كانوا واثقين زياده في قوتهم
بس للاسف يا عزيزي
القوه زيها زي المرتب ما بتدومش
سنه لما بيموت السلطان اورنكزيب
اخر الاباطره الاقوياء
اللي حكمه استمر سنه
وهنا يا عزيزي بتبدا الهند
بعد قرون من الاستقرار الاجتماعي
تعرف الحروب الاهليه
اللي هتشتعل
لما ولاد السلطان يتخانقوا علي الخلافه
حروب ابناء السلطان هتمتد للاحفاد
والامبراطوريه العظيمه
هتبدا تنقسم لاقاليم منفصله
وهنا يا عزيزي كان معاد الضربه القاضيه
الانجليز يا
لا يا عزيزي
الهند كان عندها اعداء تانيين
امبراطوريه بهذا الحجم
ناس كتير مستنيين انها تقع
زي مثلا امبراطور ايران نادر شاه
اللي هيزحف لافغانستان
بعدها يكتسح
جيش امبراطور الهند محمد شاه
الله والافيال الحربيه راحت فين
والله يا عزيزي عدي هذه التفصيله
عشان ما تزعلش عليهم
الافيال المرادي ما كانتش نقطه قوه للهنود
ولكنها كانت نقطه ضعف
جنود نادر شاه هيخترعوا سلاح عبقري
كرات ناريه اول ما الافيال تشوفها تهرب
فلما الافيال تهرب
ترجع ورا وتدهس جنود الهند
عشرات الالاف من الجنود
راحوا بسبب الحركه
هنا يا عزيزي
مش هيبقي قدام امبراطور الهند
غير انه يروح بنفسه لمعسكر نادر شاه
انت بتخوف الفيله بتاعتي
اه
طب قشطه يعني فداك
وينزل يا عزيزي يركع تحت رجله
متخيل يا عزيزي
امبراطور الهند المغولي الرهيب
بقي بيقول كلام يتكتب في ال
هنا يا عزيزي نادر شاه بيقبل استسلامه
مقابل انه يسلم العاصمه دلهي بكل ثرواتها
ثروات بتتعدي ال مليون روبيه هنديه
دا يا عزيزي مبلغ عملاق
بمقاييس وقتها وبعدها وكل وقت
لدرجه يا عزيزي ان نادر شاه زقطط
واسمع يا عزيزي اعفي مواطنين دولته
من الضرايب كلهم لمده سنين
هنا يا عزيزي
ميزان القوه اللي بدانا بيه حلقتنا هيختل
خليني يا عزيزي احكيلك علي حادثه صغيره
مجموعه يا عزيزي من اهالي دلهي
هيقتلوا من جنود نادر شاه في احداث شغب
وهنا نادر شاه بيومر
ان مقابل جنوده ال اللي اتقتلوا دول
يتقتل الف من الاهالي الراس ب الاف
هنا يا عزيزي الامبراطوريه القويه
اللي احنا شفناها في الاول بتتحول الي ماضي
صحيح لسه عندهم امبراطور ولكنه شكلي
ياه يا للدرجادي الوضع تدهور بيهم
لغايه لما بقي شكلك
بصراحه اه يا عزيزي
الحقيقه يا عزيزي ان اهميه هذا الامبراطور
لا تتعدي فوار الفواكه
سلطته تقريبا جوا العاصمه بس
وعلي راس كل اقليم
فيه حاكم بيحاول ينجو بالاقليم بتاعه
وسط اطلال امبراطوريه منهاره
الهند يا عزيزي مش بس اتفتت
لا هتتحول لساحه قتال
لحرب اوروبيه مشتعله
ليه تضربوا بعض في
تعالوا اتخانقوا هنا
سنه بتشتعل حرب السنوات السبع
بين فرنسا وحلفايها من ناحيه
وبريطانيا وحلفايها من الناحيه التانيه
صراع هيخرج من اوروبا
لمستعمرات الدولتين
في العالم الجديد واسيا
بتيجي الاوامر من لندن
لشركه الشرقيه
ان الحرب بدات
والمستعمرات في امريكا مولعه
والفرنسيين ممكن يواجهوا
مراكز الشركه في الهند
هنا يا عزيزي بيبدا الانجليز بالتحصينات
ويهربوا كميات اسلحه ضخمه
خصوصا مستعمراتهم
اللي في اغني اقاليم الهند
زي اقليم البنغال
الاقليم اللي بيحكمه سراج الدوله
مين يا دا
مدرب احمال في
لا سراج الدوله يا عزيزي
شاب حاكم قوي وطموح
حاجه كدا من ريحه المجد القديم
سراج الدوله بيقرر انه ما يسكتش
ويومر الانجليز ان هما يوقفوا تحصينات
ويوقفوا تهريب الاسلحه
الانجليز بيقولولهم يا جماعه دا مش ضدكم
احنا مش جايبين الاسلحه
نقتلكم بيها دلوقتي
دا احنا بنستعد عشان التجار الفرنسيين في
ممكن ييجوا يهاجمونا
فيرضيك التاجر الفرنسي يبقي معاه سلاح
وانا ما معاييش
وخد بالك احنا الاتنين اغراب مش من هنا
سراج الدوله بيقولهم يا جدعان
انتم جايين ضيوف عندنا
ولا جايين تحاربوا بعض هنا
ما فيش الكلام دا احنا اقليم محترم
مش خريطه هنا
وفعلا يا عزيزي بيومر جنوده ان هما
يهاجموا المستعمره الانجليزيه في كلكتا
وبعد شويه مقاومه بسيطه
بينجح ان هو يعتقل موظف
من شركه الشرقيه
ويحبسهم في اوضه واحده
ومن كتر ما كانت الاوضه ضيقه
هيموت منهم واحد هيتخنقوا
فيما يعرف باسم الحفره السوداء
الحادثه يا عزيزي
هتكون شراره الحرب للانجليز
اللي هيجهزوا قوه عسكريه من مقاتل
ويتحركوا لكلكتا
وبسبب قوه المدافع بقي
والتسليح المتميز بتاعهم
بينجح الانجليز ان هما يستردوا مستعمرتهم
بيبدا بقي يا عزيزي
هذا الانتصار السهل يزغلل عينيهم
بتبدا بقي القوات بعد كدا
تتقدم اكتر في البنغال
وتاخد القري اللي حوالين كلكتا
واحده ورا التانيه
لما بيقابلوا قوات سراج الدوله
في معركه بلاسي سنه
بيكون الانجليز مستعدين
بسلاح تاني غير البنادق
السلاح هو الجنيه الاسترليني
بينجحوا ان هما يشتروا
ولاء وزير سراج الدوله
اللي هيوافق علي عرضهم ويسلمه
عشان تنتهي المعركه
بالغدر والقبض علي سراج الدوله
وهنا يا عزيزي بيومر رييس شركه الهند
الجنرال كلايف
بقطع راس سراج الدوله
والتجول بجسده علي فيل
في جميع ارجاء الاقليم
عشان يبقي عبره لاي حد يتحدي الانجليز
مش بس كدا الجنرال كلايف بيومر
بمصادره كل خزاين المقاطعه
حاجه كدا بتاعه مركب دهب علي فضه
هيتشحنوا كلهم لانجلترا بكاسه
هنا يا عزيزي
بتبدا الخطوه الاولي لاستعمار الهند
الانجليز يا عزيزي
مش بس هينهبوا البنغال
دول كمان هيطالبوا الحاكم الجديد
انه يسدد تكاليف الحرب
الله وانا مالي يا
الحاكم يا عزيزي يبقي الوزير مير جعفر
اللي اتكافي عشان خان سراج الدوله
مستر هيقولهم يا جماعه
كان علي عيني والله انا باحبكم
وانتم يعني ظبطتوني في الدفعه الاخيره
بس اسدد تكاليف الحرب منين
ما انتم خدتم كل حاجه
هنا يا عزيزي الانجليز ضميرهم بيصحي
ويقولوا ما فيش خاين يبقي وسطنا
وبيمشوا جعفر
ويعينوا مكانه حاكم اسمه مير قاسم
اللي برضه بياكدلهم ان
يا جماعه والله الخزنه فاضيه
و ما كانش مقصر والله
هو خاين ومرتشي وسلم الحاكم بتاعه اه
بس والله ناشفه ناشفه زي المستشفي
هنا الانجليز بيقولوله بس بس بس بس
ما معاكومش فلوس هاتوا الاراضي

الاراضي
امال مين هيحاسب علي الحرب انا
هنا مير بيقولهم طب يا جماعه
ما نرجعش للنظام القديم اللي احنا بنحبه
وكنا كلنا مبسوطين بيه
ادفعوا الجمارك والضرايب اللي عليكم
وان شاء الله نبقي ندفعلكم
من فلوس الجمارك والضرايب اللي عليكم
خدوا بالكم
فيه تفصيله صغيره انتم مسقطينها
انتم في بلدنا
هيقوموا قابضين علي مبعوثينه
اللي طلبوا ان هما ياخدوا ضرايب
هنا يا عزيزي مير قاسم
بيلاقي الانجليز مستمرين في النهب
ومقضيينها تهريب اسلحه لمستعمراتهم
كل لحظه يا عزيزي
الانجليز بيبقوا اقوي من الاول
لو اتحرك دلوقتي ممكن يخسر
لكن لو اتاخر اكيد هيخسر
ساعتها يا عزيزي بيطلع مرسوم يايس وبايس
بقتل الانجليز اينما وجدوا في الاقليم
ولكن يا عزيزي
القرار كان متاخر جدا وحالم جدا
بعد معارك هيواجه فيها الهنود
جيش مدرب ومنظم معاهم مدافع حديثه
هيخسروا قدام الانجليز
وهيتم اجبار مير قاسم
علي تسليم اقليم البنغال بالكامل
معلش يا عندي سوال

يعني اين الفرنسيين بقي في الليله
مش هما دول
اللي اتعمل عشانهم القلق دا كله
خليني اقولك يا عزيزي
ان الانجليز بعد انتصارهم
هيهاجموا كل قواعد شركه الفرنسيه
في معارك عنيفه برا وبحرا
لحد يناير سنه
لما هتسقط اخر مستعمره فرنسيه جوا الهند
في منطقه بونديشيري
والانجليز ينتصروا علي فرنسا برضه
ويمضي الفرنسيين
اتفاقيه استسلام مذله ومهينه
لشركه الشرقيه
ويعلنوا انسحابهم من الهند
هنا يا عزيزي
تمضي حرب السبع سنوات في اوروبا
باتفاقيه باريس
عشان تخرج انجلترا يا عزيزي
من هذه المعركه
من جزيره صغننه
بيحتقرها المغول اللي عايشين في الهند زمان
للامبراطوريه الاقوي والاهم في العالم
والاهم يا عزيزي في قصتنا
القوه الوحيده في الهند
بعد يا عزيزي السيطره علي البنغال
اللي هو اغني واهم اقليم في الهند
الانجليز يا عزيزي بعد كدا بقي
بيبداوا يقولولك
والله انبسطنا من موضوع دا
ما تشوفلنا كدا فيه اراضي عندكم
عشان احنا بندور علي حد يدفع تمن الحرب
عشان كدا يا عزيزي
بنشوف معاهده اله اباد
اللي بيشتري فيها الانجليز
من سلطان الهند الضعيف انذاك
اسمه شاه عالم الثاني
الراجل دا يا عزيزي
بفرمان رسمي هيبيع ولايات
البنغال واوريسه وبهار
مقابل مبلغ مالي بسيط
وهو جزء من الجمارك والضرايب
اللي كان المفروض الانجليز يدفعوها
هنا يا عزيزي
بدات تتحول شركه الشرقيه
الي دوله جوا الدوله
بتمضي معاهدات وعندها جيش
وعندها اقاليم بتديرها
شركه السلطان نفسه موظف فيها
شركه كمان عندها شهيه جباره انها تتوسع
واللي ما بيجيش بالمعاهده نجيبه بالحرب
هنا يا عزيزي
بتبتدي الشركه ترفع الالي وتلوش
وتشن حروب علي الاقاليم المجاوره
زي مثلا الحروب الانجليزيه المايسوريه
اللي بتستمر لمده سنه
وتنتهي بانتصار الانجليز سنه
واحتلال اقليم ميسور
واقليم ماهاراشترا
صاحب الاغلبيه الهندوسيه
اللي هيخسر قدام الانجليز سنه
ويسلموا عاصمه الاقليم دلهي
مش بس كدا يا عزيزي
انت لو اتحالفت معاها هتخسر
اماره السيخ مثلا
ساعدت الانجليز لسنين طويله في حروبهم
وبرضه اضطروا في النهايه
انهم يسلموا اقليمهم البنجاب
الاقليم دا كان اخر اقليم
بره سيطره الشركه في الامبراطوريه
عشان اسمع يا عزيزي
اسمع الكلام اللي هاقولهولك دا
تصبح الهند الهند
مملوكه بالكامل بالكامل
لشركه الشرقيه
شركه يا بتمتلك الدوله
شفت المهزله شفت
اقف هنا اعمل
خليني اقولك ان كل دا كوم
واللي هيحصل كوم تاني
بعد ما بتتحول بريطانيا
الي قوه بحريه وامبراطوريه استعماريه
بتكون علي موعد مع الثوره الصناعيه
وهنا بدل ما تستورد بريطانيا
قماشها من الهند
فالثوره هتخلق جوا مصانع بريطانيا
ما يعرف بنمط الانتاج الواسع
ببساطه توب القماشه
اللي بتتغزل في شهر علي ايد عامل
هيعملهولي عامل واحد بس
خلال ساعه
ثوره صناعيه
هنا يا عزيزي بريطانيا
بقي عندها قماش يكفي البلد كلها
وبقي فيه انتاج كتير مش لاقيينله مشتري
وهنا جاتلهم الفكره
وقالوا طب يا جماعه
ما تيجي بدل ما احنا بنستورد من
نصدرلها
وبالتالي نعمل فلوس اكتر ومكاسب اكتر
ثانيه واحده يا
اللي يصدروا ل هي سهله
الهنود ليه هيشتروا اصلا من الانجليز
ما عندهم نسيجهم ومنتجاتهم
وبيلبسوا زي الفل
يا عزيزي الكلام دا كان زمان وولي
البرلمان الانجليزي هيطلع قرارات
بتمنع استيراد الشركه الهنديه
لبضايع من الهند
وبتمنع دخول المراكب الهنديه
للمواني البريطانيه
ومن الناحيه التانيه
هتغرق السوق الهندي بقماش رخيص جدا
وفجاه بيلاقي العمال الهنود نفسهم
في منافسه غير عادله
مع اله ضخمه وخط انتاج بيطلع كميات مهوله
وباسعار ارخص منهم بكتير
مش بس يا عزيزي في النسيج
دا في كل المنتجات الهنديه
الازاز والورق والمعادن
كله بقي
العمال قدام هذه الخساير
بيقفلوا الورش بتاعتهم
ويبدا بقي الحرفيين ينحرفوا
تنتشر بقي البطاله والفقر
معلش عندي سوال
احنا في عصر العولمه اللي يمنعهم
ان هما يشتغلوا في مصانع الانجليز
يا عزيزي هو المحتل هيحدف كتاكيت
الانجليز هيصدروا قرار
بيسمح ان حاجه تقدر تتصدر لالهند
ما عدا الالات الانجليزيه
عشان اسرار الصناعه بتاعتهم ما تخرجش بره
عايز منتجات اديك للصبح
لكن اعلمك تصطاد
يا

الياس يا عزيزي هيزيد في الهند
لدرجه ان طايفه من النجادين
المعروفه بصناعه الحرير
هيقطعوا صوابعهم
احتجاجا عل اضمحلال الصناعه
خليني اقولك ان سنه
حال الهنود هيتلخص في جمله واحده بتقول
الجمله يا عزيزي
ما قالهاش واحد هندي
وانما حاكم شركه الهند نفسه
اللورد بنفسه
انت متخيل يا عزيزي
انت دخلت خناقه اتضربت فيها
لدرجه ان انت صعبت علي اللي بيضربك
والفقر هيمتد لكل المهن التانيه
لما البريطانيين
يبداوا يصادروا اراضي الاوقاف
الاراضي اللي بتتصرف ارباحها
علي المدارس ودور العباده والمراكز الخيريه
لما الاماكن يا عزيزي تقفل
المدرسين ورجال الدين
هيروحوا مع الحرفيين ينحرفوا
ويقفوا كلهم في طابور العاطلين
وهيطلع اجيال جديده من الاطفال الهنود
يواجهوا مستقبل مشرق
حياه بدون تعليم
بلد منهوبه بالكامل اهالي عاطلين
والمطلوب مننا
ان احنا ننافس الثوره الصناعيه
اللي متجسده في شركه بتحكم دولتنا
هنا يا عزيزي الانجليز هيقدموا
اقتراح لطيف و
وهيقولولهم يا جماعه
ما تروحوا الريف تشتغلوا في الزراعه
طب ما حلو دا يا
نرجع كلنا للغيط
يا عزيزي الانجليز بيطلبوا من الهنود حرفيا
ان هما يرجعوا عكس اتجاه العالم
الثوره الصناعيه في اوروبا
بتحول المزارعين لعمال
كجزء من خطتها للتقدم
طبعا عارف ان المصطلح شايك شويه
بس كجزء من خطتها ان كل حاجه بقي
تبقي مميكنه يسهل صناعه الاشياء
يسهل صناعه الاسلحه
حاجات كتيره بقي
اللي بتخليك اكثر قوه
في الهند بقي الانجليز بيقولولهم
اعكسوا العمال يبقوا فلاحين
النتيجه هنا ان التوازن
بين الزراعه والصناعه هيختل
وبعد ما كان من سكان الهند
في منتصف القرن ال بيشتغلوا في الزراعه
فالنسبه ارتفعت ل
الاراضي شالت فوق طاقتها
بدل ما الفدان كان بيصرف علي عيله
بقي بيصرف علي
خصوصا في بلد وضعه سيي
ونموه السكاني كبير
في كتابه اكتشاف
بيقول رييس الهند الاسبق نهرو
ان الخلل دا هو السبب الرييسي
لتحول الهند للصوره
اللي العالم يعرفها دلوقتي
اللي انت غالبا شفتها
في
امه بتعاني من الجوع
والفقر المزمن وسوء التغذيه والاميه
ولما الاراضي الزراعيه ما بقتش قادره
تستحمل عدد الفلاحين وبدات تخسر
هنا يظهر شخصيه جدا
وهي المرابي الاوروبي
راجل طيب و وابتسامته تجيب ودانه
يروح للفلاح البايس من دول يقوله
لا حول ولا قوه الا بالله
الارض بتاعتك شكلها وحش اوي وما يسرش
ولبسك شكله وحش اوي وما يسرش
ولا باقولك
ما نفسكش تنزل تشتري بذور واسمده
وترجع تزرع زي زمان علي قديمه
ونزرع رز ونربي فراخ ونعمل برياني
المزارع يقوله حلو دا بس منين
فالمرابي يقوله انا هاسلفك
شوف يا فلاح يا هندي
الفلوس تبقي اخر اهتماماتك
يا عم خد الفلوس
ولو ما رجعتهاش مش هيحصل حاجه يعني
هاخد بس الارض منك

هاخد بس الارض منك
هتاخد الارض مني
لا ما انا هاديك فلوس
وان شاء الله تكسب ومش هاخد الارض ساعتها
وخلال سنين قليله ملايين الفلاحين
يتحولوا من ملاك ارض لاجريه
مضطرين يشتغلوا
في اسوا الظروف واقل المرتبات
في الاراضي اللي كانت بتاعتهم
في الدقيقه في الحلقه
فوق كل دا
كان فيه نظام احتكار كامل للمحاصيل
قبل كدا كان النساج الهندي
بيشتري القطن من الفلاح ويغزله
بس الحرفي الهندي ما بقاش موجود
فبقي الانجليزي هو اللي يشتري القطن
ويصدره لمصانع بلاده
اللي بتشتريه بارخص تمن ممكن
ولو مش عاجبك يا عم الفلاح
خلي القطن عندك
الشركه تحولت ببساطه
الي المشتري الوحيد للمحاصيل الزراعيه
والفلاح مضطر يبيعلهم عشان ما فيش غيرهم
وكل ما بيدرك الانجليز ادوات قوتهم
كل ما بيستنزفوها لاخر مكسب ممكن
يعني مثلا الشركه فكرت
احنا ليه نشغل الفلاحين
ونفاوضهم بقي
علي اسعار المحاصيل واجرتهم ويا عالم
طب ما نشغلهم بالسخره

بالسخره
والفلاحين يا
هيسكتوا علي الكلام دا ازاي
عزيزي شركه الشرقيه
ما عادتش شركه بس
او مستعمرات صغيره يا دوبك يوم ما بتغلط
بتهرب اسلحه عشان تحارب الفرنساويين
او يعني تبقي شقيه
وتتهرب من دفع الجمارك والضرايب
لا يا عزيزي احنا فعلا بنتكلم
علي دوله بتمتلك جيش منظم
وصل تعداده سنه ل الف جندي
عصابه بتخطف الهنود
وتوديهم مكان هما عايزينه في الهند
عشان يبقوا عبيد في مزارع الشركه
بقي فيه عمليات خطف ممنهجه
مش بس للشباب
ولكن كمان للاطفال في بيوتهم
كتير يا عزيزي من الهنود كانوا بينهوا حياتهم
لان هما مش عايزين يعيشوا عبيد
ولا ان ولادهم يتخطفوا قدامهم
وما يقدروش يحموهم
في مذكره لسكان احدي المناطق الهنديه للشركه
بيقولوا ان عمرنا ما عانينا بهذا الشكل
لا احنا ولا اجدادنا
ما نقدرش نستحمل اكتر من كدا
الاثر المدمر لشركه الهند
ما وقفش عند الهند وبس
دا الشركه بدات تصدر الافيون
لالصين جارتها
ربع يا عزيزي سكان الصين
بقوا مدمنين افيون
ولما الامبراطور الصين
حاول يوقف الكارثه
الشركه هتحارب الصين
فيما يعرف بحروب الافيون
متخيل يا عزيزي شركه هتخش حرب
امام اكبر دوله من حيث التعداد السكاني
وهي محتله تاني اكبر دوله
من حيث التعداد السكاني
ياه يا شركه تحارب
يعني هو عادي ان شركه تحتل الهند
انت بتتكلم يا عزيزي علي تقريبا
اكبر الدولتين من حيث التعداد السكاني
انت واحده محتلها وواحده بتحاربها
عشان شعبها يشرب افيون ويتاجر معاك
انت متخيل يا عزيزي
الاستعمار كان بيحصل لاسباب تافهه ازاي
يعني احنا رحنا منطقه
عشان بندور علي بهارات
اكتشفنا عشان بندور علي بهارات
عايزين طريق مختصر
يودينا نلاقي بهارات
فاكتشفنا بالصدفه
ودخلنا نحارب ونحتل
عشان الناس تشرب افيون
دا التاريخ انت متخيل يا عزيزي
العالم كله كان ممكن يتغير بمكعب ماجي
المهم يا عزيزي الشركه تنتصر علي الصين
وتجبر امبراطور الصين
انه يقبل تصدير الافيون
يسمح بتدخيل الافيون بشكل شرعي لبلاده
ما فيش الكلام دا
علي اد يا عزيزي
ما تبدو مشكله في الصين
الا انها كانت كارثه في الهند
دا لان الافيون بيتزرع في الهند
وبما ان التجاره رجعت بعد الحرب
فاحنا محتاجين نزرع افيون اكتر
وعشان دا يحصل
مضطرين نوقف زراعه حاجات تانيه
واكيد طبعا الحاجه
مش هي القطن
مصانع و تتقفل
لا طبعا
فاحنا بقي بقي محتاجين ان احنا نكمل
زراعه الافيون وزراعه القطن
علي حساب مين يا
علي حساب الحبوب الغذاييه
الاكله اللي كانت فاضله للمواطن الهندي
انجلترا يا عزيزي كانت مجوعه المواطن الهندي
عشان المواطن الصيني يروق
متخيل يا عزيزي ربع الصين بتشرب
كمان يا عزيزي
جنب الافيون كانوا بيزرعوا شاي
دا بقي بيتصدر لبريطانيا وامريكا
دول يا عزيزي يصحصحوا ويشتغلوا ويخططوا
ودول بقي ركبوا القطر خلاص
كل دا يا عزيزي هيادي الي نتيجه
انت اكيد توقعتها وهي المجاعه
خلال الحكم البريطاني لالهند
هيموت عشرات الملايين من الجوع
في مجاعه
خد بالك يا عزيزي الرقم دا كبير جدا
ودول المعروفين او المثبتين علي الاقل
الهند يا عزيزي عاشت في ماضي جميل
وفضلت مستمره لقرون
بفضل الاستقرار الاجتماعي
والتسامح اللي كان
بين الطوايف والديانات المتعدده
الكل كان بيحترم الاباطره ومعتقداتهم
كل طايفه كانت بتحترم التانيه
وشايفه خطوره العداوه بينهم وبين بعض
ولكن في حاله المستعمر
صعب ان هو يفكر بنفس الطريقه
ودا اللي حصل سنه
بعد اكتر من سنه
من دخول الشركه لالهند
بتيجي النهايه من حيث لا يتوقع احد
الشركه كانت عندها ميات الالاف من الهنود
اللي وظفتهم كجنود
واللي اتعرفوا باسم ال
ال بتنتشر اشاعه بينهم
ان الشحم اللي بيجيلهم بيستخدموه
في دهان البندقيه بتاعتهم الانفيلد الجديده
مصنوع من دهن البقر
يا ساتر يا رب
وهنا بيبدا يتمرد عدد
من جنود ال الهندوس
وفي نفس الوقت يتمرد المسلمين
الله طب وايه مشكله المسلمين
مع دهن البقر يا
مهو المسلمين راحتلهم الاشاعه
ان الشحم دا دهن الخنزير
سبب يبدو بسيط وصغير ولكنه يليق بالتاريخ
كل دا هيحرك التار القديم
اللي جوا نفوس الهنود تجاه الشركه
والغضب يبدا يخرج
ويبدا يحصل تمرد
لحد ما بيوصل لمدينه دلهي
اللي بيدخلها الهنود وبينادوا
باخر اباطره المغول المسلمين في الهند
بهادر شاه
يلا بينا يا جماعه نطرد المستعمرين
ونرجع من تاني
السلطان اللي كان عمره وقتها سنه
بينضم لهذا التمرد
ودا بيدي الكل دفعه معنويه قويه
وهنا بينضمله
عدد من جنود الحاميات التانيه والاهالي
والتمرد بيتحول لثوره
او ما يعرف
بحرب الاستقلال الهنديه الاولي
كدا تعرف ان هما استقلوش فيها
طالما فيه
يبقي اكيد ما خلصتش في
هنا بيبدا الهنود يهاجموا معسكرات الشركه
ويقتلوا الموظفين في كل مكان
ما بيفرقوش بين مدني وعسكري
الشركه يا عزيزي ما بتسكتش
وبيقوموا جايبين جنود تانيين من السيخ
يقمعوا الثوره
اللي اشترك فيها الهندوس والمسلمين
العنف في مواجهه الثوره كان شديد الوحشيه
قوات الشركه اجبروا الاسري الهنود
ان هما يلحسوا الدم
اللي موجود علي الارض قبل شنقهم
يقتحموا البيوت ويقتلوا كل سكانها
يحرقوا الجوامع والمعابد الهندوسيه
بكل الناس اللي بتتحامي فيها
الجنرال ويلسون قايد جيوش الشركه
بيومر ان الرجاله بس هي اللي تتقتل
بلاش اطفال ولا نساء
لكن الجنود بيرفضوا
وبيقولوا ان كل دول مش بشر
دول شياطين لازم يتقتلوا
عشان في شهور قليله
يقدر الانجليز ان هما يقمعوا الثوره في دلهي
ويسجنوا الامبراطور بهادر شاه
ويقتلوا ولاده واحفاده بعد استسلامهم
اما باقي الاسري
فتم اعدامهم بواحده من اكثر الطرق وحشيه
كانوا بيربطوا كل واحد في وش المدفع
حرفيا في وش المدفع ويضربوا المدفع
ويفتخروا ان هما يصوروا
عمليه الاعدام البشعه
ويبعتوا الصور للندن
ورغم سقوط دلهي فثوره ال
استمرت سنه كامله في جميع انحاء الهند
ومن اقليم لاقليم ومن مدينه لمدينه
ولكن قوات الشركه
نجحت انها تبيد الثوار بمنتهي القسوه
بعض التقديرات بتقول ان الثوره
مات فيها اكتر من الف واحد
صحيح يا عزيزي
ثوره ال انتهت بالفشل
ولكن الوحشيه والماسي
اللي انتقلت لبريطانيا
كانت فوق خيال
جوا البرلمان البريطاني وقف احد النواب
يطالب البرلمان بحل الشركه
وانهاء هذا التواجد المدمر في الهند وقال
وقتها المواطن البريطاني
كان بدا يشوف الجرايد
ويسمع عن الفساد اللي موجود جوا الشركه
والسرقه والنهب المنظمين
والصحافه بدات تنظم حملات ضد الشركه
ويتحول هنا حل الشركه وفضها
الي مطلب شعبي
وبالفعل في نوفمبر
بيطلع البرلمان البريطاني قراره
بحل شركه الشرقيه وتاميم املاكها
الحمد لله يا خلاص
هترجع للهنديين
انت يا عزيزي طيب وبريء
وانا لو عندي بنت كنت جوزتهالك
والله مش هاستخسرها فيك
انجلترا يا عزيزي هتقفل الشركه من هنا
بس هتنقل كل ما تمتلكه الشركه
من الشركه للتاج البريطاني
وكانك يا ابو زيد ما غزيت
بدل ما كانت الشركه
هي اللي بتمتلك الكلام دا
بقت الدوله هي اللي بتمتلك الكلام دا
في الهند يا عزيزي
الهنود هما كمان زيك طيبين
الهنود يا عزيزي احتفلوا
بنهايه الشركه الشريره
ولكن طبعا للاسف الاسي لم ينته
ويفضل الهنود يقاوموا لمده سنه
مقاومه مريره ومولمه
لحد ما ينالوا الاستقلال عن بريطانيا
سنه
في النهايه يا عزيزي شركه الهند
ممكن تبقي احسن تمثيل صادق لفكره الاستعمار
مش متداريه ورا سرديه او روايه
مش جايبه كتب او علماء وبتقولك
انا هاحرف الشعوب البداييه علي التحضر
ولا جايبه جنود واسلحه وبتقولك
انا هاحميك من عدو جايلك يقابلك
من عدو ممكن يحاربك
او جاي وامري لله افصل بينكم
في الحرب الاهليه اللي انتم عاملينها
الشركه الهنديه كانت جايه بكل بساطه
بوش مكشوف وعلي ورق اسمنت

عايز فلوس واراضي ومجد
الشركه بتعتبر كل الموارد اللي تحت ايديها
هي فرص لخلق ثروه
سيبك بقي من الكلام
عن البشر والتاريخ والارض والاحلام
وحتي لما تفلس تفضل الفكره موجوده
ويفضل جرحها حاضر ومستمر
جوا كل اللي استغلتهم
استقلال الهند يا عزيزي
ما كانش النهايه السعيده
لان الارث اللي سابته شركه الهند
ومن بعدها الاحتلال البريطاني
من تدمير كامل
لاقتصاد الهند والطبقات الاجتماعيه
واستخدام سياسه التفريق بين الطوايف
بيفضل اثره مستمر في الهند في كل النواحي
اجتماعيا وسياسيا واقتصاديا
عشان كدا بمجرد الاستقلال
بتظهر المشاكل الطايفيه
والهند بتتقسم لدولتين
الهند دوله الهندوس
وباكستان دوله المسلمين
اللي هيخوضوا ضد بعض حروب
وفي الحرب التالته
باكستان نفسها بتتقسم دولتين
بنجلاديش وباكستان
كمان الشركه هتسيب ميراث من الفقر المرعب
النهارده وبعد اكتر من سنه
علي نهايه شركه الهند
اكتر التقديرات المتفايله بتقول
ان تلت سكان الهند تقريبا
عايشين في فقر شديد
بعض المنظمات بتقول
ان الفقر في الهند ممكن يوصل ل
وفي بعض الاقاليم نسبه الفقر
بتوصل ل من السكان
خد بالك يا عزيزي ان نسبه كويسه
وجايه بعد مجهودات ضخمه جدا
وتطور في الاقتصاد الهندي
ولكن صعب حد يفتكر
ان البلد اللي احنا بنتكلم عنها
كانت من سنه بس اغني بلد في العالم
بس كدا يا عزيزي اخيرا وليس اخرا
ما تنساش تشوف الحلقات اللي فاتت
تشوف الحلقات الجايه
تنزل تبص علي المصادر
ولو احنا علي اليوتيوب نشترك علي القناه
