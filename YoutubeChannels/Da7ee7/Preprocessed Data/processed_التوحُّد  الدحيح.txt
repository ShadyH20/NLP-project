وريني نفسك بقي
جبتلك اللي مستحيل اخسر معاه
دا مين بقي ان شاء الله
دا نبيه ابن اختي
عيل من العيال اللي بتسرح كتير كدا
وبتحب تقعد لوحدها
ما بتحبش لا تتحضن ولا تتلمس عبقري يعني
مش كدا يا حبيب خالو
ثم انت مالك انت
ركز في اللعب يلا عشان تخسر
وريني يا حبيبي وريني
جاهز يا نبيه هه ركز
لايه
جاهز لايه
شكلها بدايه مبشره ان شاء الله
هو انت عندك اخ اسمه مصطفي بيشتغل محاسب
نعم
انا عرفت انا شفت حضرتك فين قبل كدا
حضرتك اخو الاستاذ نجاح الموجي
هو مين دا يا مرتجي
جري يا شرف
ما تعرفش مين نجاح الموجي
دا فنان معروف بتاع اتفضل من غير مطرود
يا عم نجاح الموجي مين مين نبيه دا
ما قلتلك ابن اختي العبقري
لا يا خالو انا مش عبقري انا عادي
التاني اسمه شاهين العبقري
انا نبيه عادي
طب العب بقي يا عم مرتجي العب
اعمل
البنت
متاكد
اه البنت
حد ينزل البنت في وقت متاخر زي دا
يا عم نبيه
مش انت اللي قلتلي نزل البنت
يا خالو

ماشي
ركز يا عبقري ركز يا نبيه
يا خالو انا باقولك انا مش شخص عبقري
انا عادي
طب ها هالعب يلا المرادي
الولد
الولد
متاكد
اللي هو دا
اه
عين العقل
عشان البنت ما تروحش لوحدها
في الوقت المتاخر دا
هو فيه يا عم نبيه
انت هتخليه كل شويه يبصر
وينزل بافيهات
فين العبقريه بتاعتك يا اخي
يا خالو قلتلك انا مش عبقري
انا نبيه عادي
يا ابني يا حبيبي
انت طول النهار والليل قاعد لوحدك
وسرحان وما بتحبش حد يلمسك
ما العباقره كلهم كدا
عشان خاطري يا حبيبي ركز
ركز انا باضيع هنخسر
ركز دلوقتي عشان اخر مره هه
قولي بقي العب
المرادي بقي
ال هه
اه
هي
اه
يا رب
وادي كمان يبقوا
ابقي تعالي كل مره مع خالو يا نبيه
لا
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
في سنه اتولد دونالد تريبلت
لاسره مرموقه في ولايه ميسيسيبي الامريكيه
دونالد يا عزيزي
كان بينتظره مستقبل مشرق
يا اما في مجال البنوك هيبقي
كان عنده واسطه يا
لا يا عزيزي كانت عيلته عندها بنك
كان بيدخل من غير رقم
او انه لو حب يعني
يشتغل محامي ناجح زي والده
ولكن يا عزيزي منذ الطفوله
الاباء كانوا ملاحظين ان الواد مختلف
اهل دونالد كانوا شايفينه
طفل مميز عن اللي حواليه
برغم انه ظاهر عليه علامات الذكاء
زي مثلا انه بيعرف يفتكر كويس اوي
ويعرف يحفظ كويس اوي
الا انه كان طفل منعزل
ما بيعملش علاقات اجتماعيه مع اللي حواليه
بتجيله نوبات غضب
لما بيحصل تغيير في روتين حياته
حتي لو كانت تغييره بسيطه في تفاصيل يومه
في الوقت دا الاطباء كانوا بيتعاملوا
مع النوع دا من الاعراض
علي انه مقدمات للفصام
ودا مرض عقلي
صعب ان انت تتعامل معاه حتي في وقتنا دا
فما بالك بتلاتينات القرن العشرين
اللي وقتها العلم كان لسه بيقول
يا هادي في المساحه
عشان كدا كان طبيعي
انه ينتقل دونالد وقتها سنه
لموسسه رعايه
المشكله يا عزيزي ان اهله بداوا يلاحظوا
ان حالته ما بتتحسنش في الموسسه
دا بتزداد سوء
بقاله سنه مقيم فيها وانعزاله زاد
وحالته كل شويه تتدهور كل يوم عن التاني
الاهل يا عزيزي بيحتاروا
فبيقوموا مخرجينه ويودوه
لاشهر دكتور متخصص في هذا المجال
ليو كانر
طب والاخصايي دا جاب نتيجه
الحقيقه يا عزيزي لا
ليو كان شايف ان معايير تشخيص الفصام
لا تنطبق علي دونالد
طب اخبار حلوه
الحمد لله الواد ما عندهوش فصام
المشكله يا عزيزي ان الاخصايي
ما كانش لاقي تشخيص بديل
بل ان ما كانش فيه دكتور علي الكوكب كله
يقدر يقولك التشخيص الصح
ودا لان دونالد ببساطه
كان عنده حاله لسه ما اتحطلهاش اسم
ليو يا عزيزي مش هيياس
وهيقرر انه يستمر
في محاوله تشخيص وعلاج هذا الطفل
هيفضل كدا لحد سنه
ويفاجي العالم بملاحظاته عن حاله دونالد
ومش دونالد بس معاه اطفال تانيين
بيجمعهم كلهم نمط واحد
اطفال بيتاخر تطور اللغه عندهم
والموضوع ممكن يتطور معاهم
لدرجه ان هما يبقوا ما بيتكلموش
الاطفال دول حساسين جدا
لاي تغيير بيحصل في روتينهم اليومي
وكمان بيميلوا للوحده
صعب ان هما يتفاعلوا مع اللي حواليهم
بيفهموا اللي حواليهم بصعوبه
ولان دونالد كان اول حاله يقابلها كانر
فهيسميه في الورقه البحثيه
دونالد هيكون اول شخص يتشخص بالتوحد
يعني يا
ما كانش فيه توحد قبليه يعني
لا يا عزيزي المرض كان موجود طبعا
ولكن اللي اقدر اقولهولك
ان اول وصف مسجل
لطفل مصاب باعراض التوحد
بيرجع تاريخه لسنه زمان جدا
حتي لفظ توحد اللي كان موجود بالمناسبه
الا انه كان بيوصف الاطفال
اللي في مرحله لسه بدري في الفصام
يعني اسم بيوصف حاله نفسيه تانيه خالص
وبعد دراسه ليو كانر
هينتشر وصف للمرض دا او الحاله
باسم ال
او متلازمه
انا شامم ريحه خروج
خليني اسالك سوال
حاله التوحد بيبقي بقي سببها
عشان احنا قعدنا اتكلمنا عن الموضوع
ونسينا الاسباب
خروج درامي ورجوع ملحمي واقولك
الحقيقه يا عزيزي ان الاساطير
اللي حاولت تفسر التوحد كتير اوي
البعض كان بيعتبر اسبابه
اسباب زي التسمم مثلا
حد يتسمم من الزيبق او الرصاص
البعض كان شايف انه دا مس شيطاني
ولكن اكتر الاساطير قسوه
واللي ساهم فيها ليو كانر انه ينشرها
مش بسوء نيه عشان ما نظلمش الراجل
هو كان يعني بيحنكش
هو اعتبار ان التوحد دا مشكله في التربيه
مشكله سببها الامهات
او علي حد تعبيره
برود مشاعر الامهات تجاه اطفالها
دا بشكل او باخر علي حسب كلامه
بيخلق حرمان عاطفي عند الاطفال
بيدفع هولاء الاطفال للانعزال
وبرغم يا عزيزي ان دونالد
اكتشاف اللي عنده دا
حصل بسبب رعايه اهله ليه
اللي ما سمعوش كلام الاطباء وقتها
وقرروا ان هما يطلعوه من المصحه
اللي كانوا شايفين انها بتزود من انعزاله
ويبحثوا عن المختصين
لحد ما يلاقوله تشخيص يستريحوا ليه
الا ان تفسير كانر هينتشر جدا
وهيكسب مويدين زي دكتور برونو بيتلهايم
الراجل دا يا عزيزي
كان شايف ان علاج المصاب بالتوحد
ما وصفه بال
استيصال الوالدين
ياه يا
عزيزي خليني اقولك
ان دا اللي حصل مع دونالد
دونالد لما خرج من المصحه
انتقل عشان يعيش في مزرعه معزوله
مع اسره بديله غير عيلته لفتره طويله
قبل ما بعد كدا بقي قدام يرجع لاسرته
النظريه يا عزيزي هتتعرف بعد كدا
بال الام التلاجه
نظريه هتحط ابهات وامهات مرضي التوحد
في قفص الاتهام
والنظريه هتنتشر في العالم كله
قال يعني الامهات محتاجين يحسوا بالذنب اكتر
هما يا عزيزي الامهات
هيموتوا ويشيلوا نفسهم الذنب
الام من دول تلاقيلها مشيله نفسها
ذنب حرايق الامازون
موت هولاكو سقوط المنتخب
مش مكفيها مشاكلها هي وعيلتها بس
يا عزيزي انا وجدت ام
بتلوم نفسها علي اختفاء بلوتو
ولكن يا عزيزي خليني اقولك
انه في الاربعينات
وفي نفس اوقات بحث كانر تقريبا
هتظهر نظريه مختلفه
النمساوي هانز اسبرجر
هينشر رسالته للدكتوراه
بعد دراسته ل طفل
هيركز منهم علي اطفال بس
دول اطفال مهاراتهم الاجتماعيه محدوده
تمسكهم بالروتين عنيف جدا
ولكنهم قصاد كل دا
عندهم مهارات استثناييه
بيفتكروا كل حاجه
عندهم مهارات في الرياضيات وفي العلوم
عندهم ذكاء يكاد يكون فوق الطبيعي
ومهارات لفظيه احسن
اطفال مميزين عن الاطفال اللي درسهم كانر
اطفال بيتكلموا
علي حسب تعبيره زي البالغين
دا خلي اسبرجر يوصفهم
بان ليهم سمت العلماء الصغار
اسبرجر سمي الحاله

بس المرادي ما صنفهاش علي طريقه كانر
ما شافش اصلا في اطفال في الدراسه
اعاقه او عجز
بالعكس دا شاف فيهم اختلاف في الشخصيه
او علي حد تعبيره
دول يا جماعه بشر استثناييين
احنا اللي لازم نعاملهم معامله استثناييه
المشكله مش عندهم المشكله مش فيهم
مش المشكله ان هما
ما بيعرفوش يتكلموا مع الناس
لا الناس هي اللي ما بتعرفش تتكلم معاهم
وابتدا يفكرلهم في علاج تعليمي
بيراعي اللي بيواجهوه من اختلافات خاصه
اسبرجر هيرفض فكره العزله والمصحه وهيقول
في الحقيقه اسبرجر ما كانش بس
متعاطف مع الاطفال دول
ولكنه كان شايف فيهم نفسه
كان شايف فيهم طفولته كطفل منعزل ووحيد
موهوب جدا في اللغات
بس فاشل في تكوين الصداقات لانه غريب
مثلا لما كان بيعبر عن نفسه
كان بيتكلم بصيغه ال
يعني عمل كذا قال كذا
مع انه هو هانز
صفات حتي لو كانت مش كفايه
انه يتشخص ويبقي زيهم
الا انها كانت بتخليه
يقدر يتعاطف معاهم ويفهمهم
طب يا
ممكن لو سمحت ما تحرقليش الاحداث
بس تحرقهالي في نفس الوقت
وتقولي مين اللي نظريته كسبت
للاسف يا عزيزي
ابحاث اسبرجر كانت بالالمانيه
طب وايه المشكله يا
يعني ما كانش فيه مترجم
يترجم الكلام اللي بيقوله للعالم
لا يا عزيزي احنا في سنه كام
ابحاث اسبرجر كانت بالالمانيه
فبالتالي انتشرت علي مساحه ضيقه

يعني بالالماني
بس علي اساس ان انا لما اقولها بعد الكلام دا
هتحس ان حاجه صغيره يعني
انت وخليك في حالك
بينما بقي
عمك كانر كان ناشرها في امريكا
وابحاث بقي باللغه الانجليزيه
ففرصه انتشارها اكبر
الانتشار دا هيثبت روايه واحده
عن سبب التوحد وعلاجه
فتره طويله جدا يا عزيزي لحد الستينات
لما هييجي واحد
اسمه برنارد ريملاند سنه
وينشر كتاب كان علامه فارقه في ابحاث التوحد
الكتاب دا انتقد افكار ليو كانر
ووصمه للامهات باتهامهم بان هما السبب
في المعاناه اللي الاطفال دول
كانوا بيتعرضوا ليها
ريملاند هيقترح اسباب عضويه تشرح التوحد
تغيرات بتحصل
في مناطق بعينها في دماغ المصاب
مناطق زي المخيخ وال
ريملاند كانت دوافعه
اكبر من الفضول والمجد العلمي
زيه زي اسبرجر بالظبط
ريملاند كان بيسال نفسه كل يوم
هل انا السبب في معاناه ابني مع التوحد
عشان كدا
بعد ما سخر حياته كلها لفهم المرض
رفض تفسير سهل يلوم الاهل
علي مرض محتاج دراسه اكبر بكتير
هنستسهل ما نستسهلش
وفي نهايه الستينات
هيضطر كانر انه يعترف بغلطه
وهيقول انه كان فاهم غلط
لما نسب المشكله كلها للاباء والامهات
حكايه ريملاند هتتكرر مره تانيه
مع طبيبه نفسيه تانيه بريطانيه
شافت ان شغل كانر وريملاند لوحده
مش كفايه عشان يفسر حاله بنتها
اللي برضه مصابه بالتوحد
وبالفعل سنه
بعد ما اسبرجر يموت بسنه
هتيجي العالمه لورنا وينج
تحيي ابحاث اسبرجر
وتنشرها علي نطاق اوسع
وهيكون ليها الفضل في تغيير اسم الحاله
اللي اكتشفها اسبرجر
من
الي متلازمه اسبرجر
وهنا التوحد
بفضل جهود اسبرجر وريملاند ولورنا
هيبدا مرحله جديده
تعيد استكشافه من اول وجديد
احنا لسه هنعيد
التاخر العلمي دا
الحقيقه يا عزيزي
انه رغم كل جهود علماء التوحد
ان هما يخلقوا حاله عامه للحاله ويفسروها
الا ان كل الجهود
لما تيجي تتطبق علي ارض الواقع
بتخبط في جمله بسيطه جدا
بيكررها طبيب نفسي
طبيب تعامل مع التوحد
من ايام كانر لحد دلوقتي
هيقولك ان ما فيش مصاب بالتوحد شبه التاني
كل جهد علمي بيحركنا خطوه
وبيكشف جزء من المشكله
ولكنه مش بيقدم تفسير نهايي
الاضطراب اعراضه مختلفه من مريض للتاني
بعض العلماء حاولوا يجمعوا بعض السمات
نمط كدا موجوده
تقولنا الحاجه اللي بتتكرر
بين المصابين بالتوحد
زي السمات اللي طلعتهم العالمه وينج
واشتهرت باسم ثلاثيه
اولهم قصور الخيال
المصاب بالتوحد عنده مشكله
في فهم المجازات والنكت
الحاجات اللي بتحتمل معنيين
صعب يا عزيزي انه يفهم فكره غير منطقيه
علي عكسك
انت تفهم الافكار الغير منطقيه كويس اوي
صعب مثلا يستوعب حاجه زي
ان حد بيشجع فريق
يعني فريق بيمارس رياضه
انا ازعل او افرح لو هو كسب
يعني انتماء طالما مكسبهم او خسارتهم
مش هتاثر علي حياتي بشكل مباشر
النقطه التانيه يا عزيزي
في الثلاثيه بتاعه وينج هي العلاقات
المصاب بالتوحد صعب عليه
انه يفهم مشاعر اللي قدامه
او تعبيرات الانبساط والزعل علي وشه
صعب يتواصل معاك بعينيه
اللي هي ابسط اشكال التواصل
النقطه التالته والاخيره في ثلاثيه وينج
هي اللغه
لو اعتبرنا اهم ركن في التواصل الاجتماعي
هي اللغه نفسها
فتطورها بيكون متاخر عند مريض التوحد
والبعض ما بيكونش اصلا مهارات لفظيه
زي ما شفنا
الناس اللي ممكن يبقوا
بكدا يا عزيزي ثلاثيه وينج هي
قصور الخيال وصعوبه في تكوين العلاقات
وتطور متاخر في اللغه
جايز الثلاثيه ترسملك صوره في خيالك
عن المصاب بالتوحد
لكنها صعب تقولك انك معاك كتالوج
تقدر تعرف حد عنده توحد بيه
مصابين التوحد اه بيتفقوا في اعراض كتير
ولكنهم برضه بيختلفوا في اعراض كتير
هتلاقي مثلا كتير من المصابين بالتوحد
عندهم حساسيه مرهفه للمس او الصوت
بتخليهم احيانا يبقوا بياخدوا
ردود افعال عنيفه
ولكن من الناحيه التانيه
ممكن تلاقي بعض الناس اللي عندهم توحد
بيعانوا من العكس تماما
ما فيش حساسيه للمس او للصوت
نقص الحساسيه الحسيه
لدرجه ان فيه اختراع اسمه ال
اله مخصوصه عشان تحضن المصاب بالتوحد
وتخفف من توتره
بس في نفس الوقت
هو اللي يقدر يتحكم فيها بالشكل اللي يناسبه
هتلاقي كمان مريض ما كونش
مهارات لغويه منذ طفولته
ولكن قصاده مريض تاني
قدر يطور لغته ويستخدم كلمات معقده
لحد ما بقي كاتب شهير و
زي تمبل جراندن
اللي كتبت اكتر من كتاب اشهرهم
حياتي بالتوحد
وهي يا عزيزي بالمناسبه
اللي اخترعت ال
اللي باحكيلك عنها اله الحضن
هتلاقي حد مصاب بالتوحد
قادر يعيش لوحده بشكل مستقل
في حين ان واحد تاني
دايما محتاج رعايه من اللي حواليه
وهتلاقي كمان
اللي استعصوا علي كل التصنيفات
فاتجمعوا تحت تصنيف عشوايي
وهو اضطراب النمو الغير محدد
للحالات اللي عندها بعض معايير التوحد
ولكن فيه معايير ما بتعديش عليها
دا يا عزيزي اعتراف واضح من العلم
ان يا جماعه التوحد صعب
صعب ان احنا نقول ان دا مرض
ودي الناس المصابه بالتوحد
عشان كدا
بيظهر مصطلح مهم جدا سنه وهو
لان فيه الوان كتيره للتوحد
اللي بيحط كل الفيات
باعتبار كل حاله فرديه
ليها مكان معين جوا طيف واسع
ومنوع من حالات التوحد
يعني كل دول
نقدر نقول ان هما مصابين بطيف التوحد
لكن كل واحد بقي له لون
الحقيقه يا عزيزي لحد دلوقتي
خناقه علماء مع بعض
اما الشخص العادي
اللي مش طبيب ومش مصاب بالتوحد
ومش من اهل المصاب
هياخد تعريفه لهذا المرض من ابعد مكان ممكن
من فين يا
من الفن يا عزيزي

من السينما
من الحاجات يا عزيزي المثيره للتامل
ان قبل ظهور مصطلح طيف التوحد
بالشكل اللي نعرفه
تحديدا قبلها ب سنين سنه
كان الفيلم الاعلي ايرادات في امريكا
هو فيلم
بارباح عالميه وصلت ل مليون دولار
فيلم
بيدور حوالين ريموند المصاب بالتوحد
واللي بيبقي عنده مشاكل في التواصل مع الناس
بس يا عزيزي عنده عقليه
عنده ذاكره خارقه ودماغ جباره
قادر يحفظ كل حاجه حصلت
في يوم بتاريخ بالساعه كام
مخه كمبيوتر قادر يعمل حسابات معقده كدا
بيقرا ال كدا
متوحد عبقري
ثانيه واحده يا
انت اكيد بتتكلم علي فيلم


لما كان
ما بيحبش يقعد في الكنبه الورانيه
ايوه ايوه هو التوربيني
واحمد رزق كان اسمه ريموند
التاثير الثقافي لفيلم
علي حسب وصف الجارديان
من كتر قوته وانتشاره
فهو يا عزيزي يستعصي علي التقدير
قبل الفيلم التوحد كان مرض
غايب عن خيال الامريكان
ما حدش كان يعرف حاجه عن التوحد
غير اهالي الناس اللي عندها توحد
ولكن فجاه الكل بقي عرف كلمه
والكل اتعلق بالبطل
ريموند بقي التوحد والتوحد بقي ريموند
الفيلم دا هيعمل تصورات
تفضل عندنا عن التوحد لعشرات السنين
وعلي مدار سنه بعد الفيلم
ما فيش فيلم عن التوحد هيعديه في الايرادات
يا نهار اسود يا
حتي
المهم يا عزيزي نجح وكسر الدنيا
وبقي من اشهر الاسيله
لما حد يقابل حد عنده
يساله بقي بقي قدراتك الخاصه
ودي يا عزيزي
واحده من اكبر الخرافات عن التوحد
اينعم فيلم مقتبس عن قصه حقيقيه
بس هو اختار حاله مش شرط تكون القاعده
مش شرط يكون دا النمط
اللي موجود في مصابين التوحد
بس اتعممت اوصاف بطل الفيلم
علي كل مصابين التوحد
حتي يا عزيزي لو كان هذا التعميم ايجابي
بمميزات داء العبقريه
بس افتكر القاعده اللي بدانا بيها الحلقه
لا يوجد حد عنده توحد زي التاني
ورغم التعميم الخاطي
اللي تسبب فيه هذا الفيلم
تاني يا عزيزي فيه حالات كدا
فيه حالات عندها توحد كدا
فايقه الذاكره وفايقه الذكاء فيه حالات كدا
بس مش كله كدا
الحاجه الايجابيه اللي الفيلم عملها
انه نشر الفكره
انه يا جماعه فيه ناس عندها توحد
وان بعض الناس اللي عندها توحد
بيبقي عندها هذه الصفات
بس المشكله اللي الفيلم عملها
هي ان مش كل الناس كدا
بس تاني كانت فرصه كويسه
امام المصابين بالتوحد واهاليهم
ان هما يحكوا حكايتهم
ومن هنا تبدا تظهر افكار جديده ومختلفه
في التعامل مع التوحد
يعني في الوقت اللي اسس فيه ريملاند
وغيره من العلماء في الستينات
نموذج طبي للتوحد كحاله عضويه
بنلاقيها يعني في ال
مش حاجه ناتجه عن التربيه
زي ما كان كانر بيقول
ان الاهالي هما السبب وكدا
او حتي اضطراب شخصيه زي اسبرجر
هيظهر يا عزيزي في التسعينات حركه جديده
وهي نموذج اجتماعي للتوحد
تحت اسم ال
الحركه هتقول ببساطه
ليه ما نعتبرش اللي عنده توحد انه شخص عادي
زي بطل الفيلم كدا
اللي كل الناس حبته وتعاطفت معاه
اكتر من اخوه اللي استغله
هو شخص كل مشكلته
انه شايف العالم بشكل مختلف
بس مش بالضروره يكون مريض
شوف هنا يا عزيزي الفرق
ممكن الشخص دا ما يبقاش مريض
وبالتالي محتاج علاج
لا دا ممكن يبقي شخص عادي بس شخص مختلف
زي الاشول هل الاشول مريض
الاشول شخص مختلف
فانت مثلا
تقدر تقول علي علي معلول مريض
اه يا
كان المنظور وقتها ان
يا جماعه تقبلوا اختلاف هذا الشخص
ما تعاملهوش كمريض
كمان مهم نغير نظرتنا
اللي بتشوف كل تصرفات المصاب بالتوحد
نتيجه عن الحاله اللي مصاب بيها
يعني ممكن مثلا
تشوف مصاب بالتوحد منعزل وما بيخالطش حد
فتفتكر انه اكيد كدا محتاج مساعده
بس في الحقيقه دا ممكن يبقي تفضيله الشخصي
زي انت مثلا
بتحب تاكل البيتزا اللي بالاناناس
مش هنجيب دكتور ونعالجك ونبدا نديك ادويه
لا تفضيلك الشخصي
مثلا يا عزيزي كتير من مصابين التوحد
بيحبوا ان هما يخالطوا بعض
او يتواصلوا مع الحيوانات
ولا انهم يتواصلوا مع ناس مختلفه عنهم
علي حسب التوجه دا
فمصابين التوحد اقليه في المجتمع
مشكلتهم في نظره الاغلبيه
اللي بتشوف ان كل واحد مختلف عنهم يبقي مريض
لازم يتعالج ويعاد تاهيله
ويبقي شبه الناس كلها
او علي حد تعبير واحد من مصابين التوحد
ودا يا عزيزي بيبان في امثله كتير
بيتظلم فيها مريض التوحد
لما بيتقارن بمسطره الاصحاء والاغلبيه
في اختبارات الذكاء مثلا
كتير من مصابين التوحد
بيكون مستوي ذكايهم طبيعي
واحيانا اعلي من الطبيعي
ولكن احيانا اختبار الذكاء
بيبقي محتاج تفاعل مع اللي بيختبرك
تاخد وتدي معاه في الكلام
حتي لو كان الاختبار
مش غرضه يقيس المهارات الاجتماعيه
دا يا عزيزي اختبار متحيز
كانك سقطت طالب في امتحان فيزيا
لان دمه مش خفيف
وعلي حسب كلام الكاتبه تمبل جراندن
فاينشتاين نفسه
لو درس في نظام التعليم الحالي
هيتصنف انه مصاب بالتوحد فورا
لان كان عنده صعوبات في النطق
لحد ما كان سنه سنين
علي حسب دراسه بعنوان
اينشتاين واسحاق نيوتن لو اتطبق عليهم
معايير التشخيص الحاليه
هيتشخصوا وبدون شك بمتلازمه اسبرجر
تخيل يا عزيزي
لما اتنين من اهم العلماء علي الاطلاق
والاشهر علي الاطلاق
العالم اللي احنا عايشين فيه
قايم علي نظرياتهم
لو كانوا اتصنفوا في زمانهم
علي انهم فصاميين او مصابين بالتوحد
واتعزلوا في موسسه مدي الحياه
وتم اهمال افكارهم
باعتبار بقي ان اللي بيقولوه دا كلام مجانين
او تخيل لو الناس فضلت وراهم
عشان يبقوا زي غيرهم
وابتدوا بقي يبقوا مضطرين
يحضروا خروجات العيله
وابتدوا يتعرضوا للضغوط
زي كتير من المصابين بالتوحد ما بيتعرضوا ليها
تعالي اقعد مع عمو
ولا احضر عزومه رمضان
انزل القهوه
اقعد مع صحابك ل ل ساعات
عشان تتكلموا في اللاشيء
الضغوط يا عزيزي كلها لهولاء الناس
لما بتبدا تتراكم
كتير منهم بيحصلهم
وبيوصل في بعض الحالات للانتحار
علي حسب هذا التوجه بتاع ال
احنا قدام اقليه مختلفه
بتمارس الحياه بشكل مختلف
ومش بالضروره دا يجعلنا
محتاجين نغير من اللي هما بيعملوه
عشان يبقي زي ما احنا بنعمل
هما من حقهم يعيشوا بطريقتهم
باستقلال كامل عن كل محاوله
لاجبارهم ان هما يكونوا زينا
طب ما دا يا
كلام حلو اوي اوي اوي
خلي الناس كلها تعيش مختلفه
وتتوحد علي الاختلاف
خليني اقولك يا عزيزي
ان رفض الاعتراف بالتوحد كاضطراب
بيتناقض علميا مع حقايق مثبته
دراسات علميه بتربط بين التوحد
وبين مشاكل في الجهاز العصبي
وجينات موجوده
في تشكيلات مختلفه من المصابين
ولكن توجه ال
زي فكره كبيره
خاصه لو ما لهاش اصل علمي متماسك
بل جايه من عالم حقوق المرضي
اكتر ما يبقي ليها اسس علميه
بيكون يا عزيزي فيها
زاويه عاميه مستخبيه
لو بصينا منها
نخاف انها ممكن تتحول لفكره قاتله
ما تنقذش مريض التوحد
بل احيانا اللي عنده توحد
ممكن يبقي ضحيه
كان انت النهارده
فيه حالات بعض حالات التوحد
الناس مش قادره تعيش بشكل مستقل مش قادره
انت عشان تعيش في هذا العالم
محتاج تقدر تتواصل مع العالم
ما تقدرش تعمل كل حاجه لوحدك
لو تعاملنا ان انت شخص عادي
و ومختلف بس
انت ممكن حياتك تنزل في المستوي
انت ممكن تموت من امراض
كان ممكن تتعالج لو انت بتقدر
تتواصل مع اللي حواليك بشكل افضل
في التيار الجديد جنب المعتدلين
هتبدا تظهر اراء
واحد من النشطاء السياسيين
وهو حد عنده توحد اسمه جون ماربل
الراجل دا عايش في سان فرانسيسكو
بيقول في تويته علي تويتر سنه
اللي هو حاليا
لا يوجد شيء اسمه توحد شديد
ماربل هنا يا عزيزي
بيبص علي الموضوع من فلتر رومانسي
الفلتر دا مش بس بيشيل كل صعوبات التوحد
وانما بيلغي التوحد اصلا من المشهد
تاني يا عزيزي دا ممكن يهدد حياه المصابين
بدرجات شديده منه
واللي جون انكر وجودهم في تصريحه
تخيل يا عزيزي مثلا
انت عندك مريض اكتياب مقبل علي الانتحار
وقمت قايله بص يا ابني
ما فيش حاجه اسمها اكتياب
انت كدا يا عزيزي بتقتله
لان انت بتحرمه بجمله زي
من الدعم والعلاج
لو احنا رحنا لكتب الطب
ولغينا كلمه توحد من الكتب كاضطراب
علي اساس بقي ممكن نصرف للمصابين
دعم مالي ممكن يكونوا محتاجينه
او نوفرلهم مساعدات عن طريق متطوعين
دا غير الادوات والاماكن بتاعه المعيشه
في حاله ان حد من اهلهم
او حد من اللي بيرعاهم مات
مثلا كتير من المصابين
باضطراب طيف التوحد
بيعانوا من عجز عقلي
وشويه منهم عندهم
اضطراب فرط الحركه ونقص الانتباه
دا غير ان هما عرضه
ان يصابوا بامراض نفسيه تانيه
زي القلق والاكتياب
ان احنا يا عزيزي
نتعامل معاهم كاشخاص مختلفين
دا شيء كويس دا شيء يستحق الدعم
دا شيء المفروض نحاول دايما نعمله
بس برضه ان احنا نعاملهم
كاشخاص مختلفين دا فيه ظلم
ال دا كويس
ان انت تعرف ان الشخص اللي قدامك دا انسان
عنده طريقه مختلفه بيعيش بيها حياته
لدرجه معينه تقدر تساعده
ولدرجه معينه تقدر تتقبله كما هو
دا المطلوب
لو لاحظت يا عزيزي
هتلاقي في كتير من الاوقات
اللي بيتصدوا للافكار
اللي بتحاول تعرف التوحد
سواء بتشخيص طبي فيه شيء من التسرع
او بنفيه خالص زي الامثله اللي قلناها
انه يا جماعه ما فيش حاجه اسمها توحد
بيكونوا يا عزيزي
هما اهالي المصابين بالتوحد
بدايه من علماء زي لورنا وريملاند ووينج
اللي كانوا اباء ورعاه
لاطفال مصابين بالحاله
قبل ما يكونوا علماء
وصولا للاجيال اللي بعد كدا
ودا يا عزيزي ببساطه
لان التوحد مش بس بياثر علي صاحبه
ولكنه بياثر علي الاسره ككل
معظم اسر المصابين بالتوحد
بتقوم بدور بطولي لرعايه اولادهم
لكن البطوله ما بتلغيش صعوبه الرعايه
وتاثيرها علي الاسره تاثير مخيف
تاثير ما بنشوفهوش لان حضوره خافت
جنب تركيزنا علي المعاناه
اللي بيعيشها المصاب بالتوحد
الحقيقه يا عزيزي ان الاسره
اللي بيبقي عندها طفل مصاب بالتوحد
بتبقي معرضه ان يجيلها
اضطرابات نفسيه اكتر
بيبقي وقتهم
مش في اعمالهم وفي حياتهم الخاصه
ولكن وقتهم منصب
للشخص اللي محتاج رعايه اكبر
ودا احيانا بييجي علي حساب مين
علي حساب الاخوات السلام
فانت الاخ السليم دا
ممكن ما ياخدش حظه من الرعايه
لانه يا اما واخد رعايه اقل من اهله
بسبب اخوه
او يكون هو اصلا مسيول
عن رعايه اخوه اللي محتاج رعايه
تاني يا عزيزي
انا مش باقول ان دا غلط او دا صح
انا بس باقول ان احنا
محتاجين نكون
ودا مش كلامي يا عزيزي
دا كلام الخبراء اللي سمعتلهم وقريتلهم
والحقيقه يا عزيزي ان يمكن تكون افضل طريقه
للتعامل مع المصاب بالتوحد
هي ان احنا نسمعه
نتكلم معاه نشوف احتياجاته
نشوف احنا بتوقعاتنا لاحتياجاته
نقدر نعمل نقدر نساعده ازاي
واذا كانت تلبيه هذه الاحتياجات
بتساعده فعلا ولا لا
خاصه يا عزيزي زي ما قلنا
ان التوحد ليس مرض واحد
التوحد طيف الوان كتيره
ناس كتير عندها ذكاء
بس ما عندهاش مهارات اجتماعيه
ناس كتيره مش قادره تتكلم
بس عندها بلاغه لغويه
عشان تقدر تقول ان حد عنده توحد
عمليه صعبه
فاسلم طريقه
ان انت تتعامل مع الفرد بانه فرد
انت فرد خلينا نتناقش ونتكلم مع بعض
ونحاول نوصل لايه اللي ممكن يساعدك
وايه اللي ممكن ياذيك او يضرك
بعد الكلام معاه
الحقيقه يا عزيزي
ان الطب بيتعامل مع التوحد
كحاله نقدر ندرسها بشكل طبي
فنقدر نقول
ان فيه جينات معينه مسيوله عن كذا
شكل مخ معين مسيول عن كذا
نقدر نعمل كدا
ولكن علي مستوي طبي
ما بنتعاملش اللي انا فاهمه يعني
مع التوحد كمرض
بنتعامل مع التوحد كاضطراب
الله يا
وايه الفرق بين المرض والاضطراب
ودا يا عزيزي احنا المرض
بنبقي عارفين ال
يعني امتي يبقي شخص معين
عنده المرض المعين دا
فنعرف اسبابه ونعرف علاجه
ولكن الاضطراب المساله فيه مش واضحه اوي
الحدود مش ظاهره بالشكل
اللي احنا متخليلين اننا نقدر نعرفها
احنا لحد دلوقتي ما نقدرش نقول
ان فيه اسباب واضحه
بتشرح كل اسباب التوحد وكل اختلافات التوحد
ما نقدرش نقول ان فيه علاج واضح
بيساعد كل اشكال التوحد
عشان كدا في حاله التوحد
بقينا نضيف كلمه طيف
عشان نوضح
ان تجارب المصابين بالتوحد تجارب مختلفه
وبالتالي طرق التعامل معاه
لازم تكون مختلفه
لان كل واحد فيهم عنده تجربته الخاصه
اللي صعب تعممها علي المصابين كلهم
عشان كدا ما بنقدرش نقول انه مرض
دا اللي انا فاهمه يا عزيزي ارجوك
في ورقه بحثيه سنه
بيقدمها الدكتور داميان ميلتون
بيثير فيها مصطلح ال
ودي نظريه يا عزيزي بتقول ببساطه
ان مشكله مصابين التوحد
انه بيتقدم كمريض عنده صعوبات في التواصل
مع طرف المفروض ما عندهوش صعوبات
بينما الاصح علي حسب النظريه
وصف تواصل العادي ومصاب التوحد
الشخص العادي والشخص المصاب بالتوحد
ان هما طرفين بيتكلموا بلغتين مختلفتين
ودا بيستثير مشاكل التواصل
ولكن عند الطرفين فالنظريه بتستند لدراسات
فيها العاديين هما اللي بيغلطوا
هما اللي بيغلطوا في تفسير
تعابير وشوش الناس اللي عندها توحد
او بياخدوا انطباعات سلبيه عنهم
قبل ما يعرفوا مرضهم
حسب النظريه يا عزيزي
عشان نقدر نعمل تواصل واضح
لازم يبقي الاتجاه رايح جاي
لازم يبقي التواصل رايح جاي
زي ما اللي بيحكي عليه مسيوليه
اللي بيسمع كمان عليه مسيوليه
الطرفين لازم يتعلموا مع بعض
زي ما احنا بنعلم الناس اللي عندها توحد
ازاي يقدروا يتواصلوا مع العالم
محتاجين نعلم العالم
او نعلم الناس اللي بتحتك
بالناس اللي عندها توحد
ازاي يتواصلوا مع الناس اللي عندها توحد
عشان كدا يا عزيزي
مهم جدا في النهايه ان انت تفهم التوحد
حتي لو ما فيش حد من دوايرك مصاب بيه
ليه يا
لان دا يا عزيزي موضوع مفيد جدا
للتعامل مع مساله الاختلاف
التواصل بشكل عام مع ناس مختلفه عنك
بس كدا يا عزيزي
ما تنساش تشوف الحلقات اللي فاتت
تشوف الحلقات الجديده
تنزل تبص علي المصادر
ولو احنا علي اليوتيوب اشترك علي القناه
