البقعه يا كلارك هه
معلش يا عم منعم
وقعت علي نفسي كربتونايت وانا باكل
تاني
تاني يا سوبرمان كربتونايت تاني
انت ما بتتعلمش
معلش ما انت عارف بقي
ان نقطه ضعفي الكربتونايت
شوف يا سوبرمان
اخر مره هاخيطلك فيها الهدوم
انما ورحمه عمي سبايدر مان
لو جيتلي تاني ما هاعبرك
اشمعني يعني باتمان
ما بيتقالهوش الكلام دا
عشان باتمان انسان بجد مش زيك
انسان
ما انا كمان عندي مشاعر
يا بجم
باتمان مش خارق
طبيعي يتبهدل ويطلع عينه
انا باشفق عليه
يا سلام
يا تري بقي بتشفق عليه
ولا علي فلوسه
بصراحه باشفق علي فلوسه فعلا
كتيره وغلبانه
محتاجه حد يلمها ويسترها ويحافظ عليها
اه
يعني دا ذنبي اني اتولدت فقير
وباستخدم قوتي في الخير
اه ذنبك
انت فقير وانا ما باحبش الفقرا
كدا يا عم منعم دا بدل ما تدعمني
يا عم ادعمني انت ابوس ايدك
ياد دا انت مقضيها شكك لما عميتني
خلاص
اعمل يعني اسرق بنك
فكره حلوه فعلا
ما تسرق بنك
ال هنا علي اول الشارع
بس اوعي تقولهم ان انا اللي قلتلك
طب وعمل الخير يا عم منعم
يا عم ما انت لو حاسبتني
هتبقي بتعمل خير
اشتغل حاجه الشغل مش عيب
الو
الله
ايوه يا باتمان بيه
حالا حالا تبقي عندك
حالا والله
طب بص
هابعتلك سوبرمان بيها
سوبرمان مين اللي هتبعتهوله
هو هيشترينا بفلوسه اليتيم المدلل دا
ابو تاريخ مظلم ومبتذل
خلاص
بلاش تاخد ال دولار اللي كان هيديهوملك
هات التليفون دا بسرعه
خد يا عم
الو
ايوه يا باتمان باشا
دقايق واكون عند سعادتك
متشكرين يا فندم ربنا يخليك
الا يا فندم انا كان عندي سوال
الا صحيح بروس
وين بقاله فتره مختفي وكدا
مش شايفينه
استاذ باتمان استاذ
قلتلي البنك اللي هنا اسرقه منين
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
لو سالتك يا عزيزي
عن ابرد مدينه في العالم
هتلاقيها مدينه ياكوتسك
ايوه يا انا عارفها
مش المدينه اللي في
اللي درجه الحراره بتنزل احيانا
ل فهرنهايت
الله ما انت جامد يا عزيزي اهو
قولي بقي طيب اعرض نهر في العالم
وايه اضيق مضيق في العالم
في هذه المدينه في سيبيربا
اللي هي اسقع مدينه في العالم
لما زارها المصور ستيف لانكر
اتفاجي انه محتاج يلبس طبقات هدوم فوق بعض
عشان يقدر يخرج
كمان اكتشف ان زيارات الجيران هناك
سريعه جدا
الناس بتبقي خايفه تتجمد
انت لو نزلت تقابل صحابك
دقايق علي القهوه
انت بت ترجع
كيس فراخ اطياب مجمد قطعه
حتي كاميرا المصور الروليفليكس الجديده
ما سلمتش من السقعه هناك
كان اخرها تصور دقيقه بس
قبل ما اليه اللف بتاعها تتجمد
الشتا في سيبيريا لا يحتمل
الانهار بتتجمد والعواصف التلجيه
عباره عن روتين يومي
مش هينفعك لا لكاليك ولا كلاسين
ولا حتي لو لبست من الهدوم فتارين
السحلب روتين والعدس بروتين
والبرد برد الروح وانت ضعيف ومسكين
وعجبي
ولكن خليني اقولك
ان في وسط هذه البييه القاسيه
العلماء اكتشفوا حوالين الحته
ادوات صيد عمرها يوصل ل الف سنه
دا بيدل ان كان هناك فيه صيادين
استوطنوا هذه المنطقه من العصر الحجري
يا نهار اسود يا
الناس اللي بنشوفهم في
ملط دول كانوا قاعدين هناك
دا يا عزيزي سوال في غايه الاهميه
ازاي الانسان البدايي تحمل الصقيع
سنه العلماء هيكتشفوا كهف
قريب من نفس المنطقه
اللي لقوا فيها ادوات الصيد
ابر خياطه عمرها الف سنه
هنا هيظهر للعلماء هو السر
اللي خلي الناس في العصر القديم دا
يعيشوا في مكان برد كدا
والسر ببساطه كان خياطه الهدوم
الانسان عرف الخياطه
في العصر الحجري
من فتره تتراوح من الاف سنه ل الف سنه
وقتها البشر استخدموا ابر مصنوعه من العضم
عشان يخيطوا الجلود ويلبسوها
كمان البشر طوروا في الخياطه
بان هما يخترعوا الابر اللي فيها عيون
وبنلاقي دا في سيبيريا
وفي الصين من حوالي الف سنه
عارف اللي تيته بتندهلك تلضمهالها
موجوده من الف سنه
بنشوف كمان صناعه الملابس في اوروبا
بدات من تقريبا الف سنه
الابر هتبدا تتطور واحده واحده
مش بس عشان تصنع هدوم
ولكن عشان تغير شكل التاريخ
نقطه مهمه جدا يا عزيزي
في تاريخ الانسان وتاريخ الحضاره
وتاريخ المعرفه وتاريخ كل حاجه
ان احنا ما نفضلش بلابيص
معتمدين علي حاجات بداييه
ما تنفعش للبييات القاسيه
اللي احنا عايزين نعيش فيها
وطبقا للحتميه التاريخيه
الانسان في لحظه ما كان لازم يلبس
ومن ساعتها يا عزيزي الانسان فضل يلبس
علي حسب كلام
ال جاستن برادفيلد
فواحد من اهم الاسيله
في تاريخ الانسانيه كلها
هي التقنيات
اللي ساعدت البشر من الف سنه
ان هما يهاجروا من افريقيا
ويستوطنوا قارات تانيه
قارات مناخها صعب جدا ومتغير
وكل دا يحصل من غير ما ينقرضوا
في دراسه بعنوان اصل تقنيات الخياطه
في و
بترجح ان ممكن تكون قدره البشر
علي ان هما يخيطوا لبسهم
بالاخص في الاجواء الصعبه
تكون السبب في بقايهم
نحن كبشر مسيطرين علي هذا الكوكب
موجودين عشان بنعرف نخيط
الخياطه كمان مش بس ساعدت الانسان
ان هو يروح اماكن مناخها صعب
ويقدر يعيش هناك وينجو
لا ساعدته كمان
انه ياسس مجتمع في الاماكن
علي حسب نفس الدراسه
فبعض ادوات الخياطه اللي لقوها
ما كانتش بس للهدوم
لا دا كان فيه ادوات تطريز وصنع حلي
يعني رسومات ونقوشات وترتر
الموضوع دخل في الشكل الجمالي كمان
زي ما تعمل فستان بكرانيش لبنت
او رداء انيق لملك
وهنا الهدوم بتتحول من اداه للنجاه
مجرد وسيله للحصول علي دفا
لحاجه بتميزك اجتماعيا
بتميز بين الراجل والست
بتميز بين الملك والعادي
بتخلق هويه اجتماعيه جوا كل حد في القبيله
بقت هدومك بتتكلم بالنيابه عنك
دا يا كل دا
عشان الغرزه اللي الترزي بياخدها في الهدوم
كل دا حصل عشان حركه الابره في القماش
يا عزيزي ارجوك
لا تستهون بهذه الحركات اطلاقا
علي حسب كلام الانثروبولوجيه ساره فيرتز
عمليه الخياطه دليل علي تطور قدره البشر
من العصر الحجري القديم
انهم يفكروا بشكل معقد اكتر
ابتدا يحصل ما يسمي بالانجليزيه
قدرات الانسان اليدويه بدات ان هو
يحك حجرتين في بعض فيطلع النار
يصطاد ويشوي وياكل
ويعمل القصه اللي انت عارفها
لكن يا عزيزي لما تيجي تخيط
فانت محتاج تفكر بشكل معقد
اولا محتاج تفكر في النسيج بتاعك
النسيج المناسب
مش حاجه ينفع تتخيط وتلبسها
كمان محتاج تعملي ابره دقيقه
بعد كدا تبدا تظبط حركه الابره جوا النسيج
وتفضل تكررها
عمليه معقده في التفكير فيها وفي تنفيذها
التفكير المعقد دا هيفضل يطور قدراتنا
لحد ما نوصل للانسان الحديث
اللي بني مع القدرات في التفكير
لحد ما قدر يعمل الحضاره
ياه يا يعني ادوات الخياطه
طلعت تستاهل تتحط في علبه الحلويات
دا يا عزيزي للمشاهد العربي
اللي ما يعرفش اللي بيحصل هنا في مصر
انت بتيجي تفتح
علبه الشوكولاته الماكنتوش
في امل ان انت تحصل
علي شوكولاته مسكره لذيذه حلوه
وبعدين تلاقي دا ابر وبكر خياطه
هي الام المصريه كدا
دايما تعشمك بعلب مقفوله
ما فيهاش الحاجات اللي انت عايزها
يعني علبه الشوكولاته عده خياطه
برطمان العسل مخلل
علبه الايس كريم توم
المانجه قمر الدين
ازازه السفن ميه كارفه سفن
عشان احنا لسه ماليينها من الحنفيه
الحنفيه اللي لو فتحناها مش هتنزل ميه
ولكن يا عزيزي دايما هناك مشكله
تطور ادوات الخياطه فجاه توقف
من بعد الابره ام عين
الموضوع هيفضل ثابت لالاف السنين
وفضل الموضوع كدا
لحد ما جت الثوره الصناعيه في القرن ال
لما حبيبك وصديقك
وصديق البرنامج جيمس وات
طور المحرك البخاري
ساعتها ظهرت عدوي في العالم كله
وقتها يا عزيزي حاجه ممكن تتعمل بالايدين
بقت تتعمل بالمكن
ساعتها ظهرت عدوي
لتحويل كل ما هو يدوي الي ميكانيكي
ان بقي ان الانسان بتاعنا يريح ايده
والمحرك هو اللي يشتغل
وهنا يا عزيزي هيبدا المخترعين يفكروا
ازاي نقدر نحاكي عمليه خياطه الايد
ولكن بشكل ميكانيكي
سنه بياخد الالماني
تشارلز فريدريك براءه اختراع
لاول ابره مخصصه للخياطه التجميليه
تشارلز خلي الابره ليها سنين
واحد فوق والتاني تحت
لانك في العادي
مضطر تنزل بسن الابره في القماش
وتوجه السن مره تانيه ناحيه القماش
عشان تطلع بالابره
وتعملي الغرزه بتاعتك كدا
المختلف بقي هنا يا عزيزي
ان انت هتنزل بسن الابره وتلفها
لا دا انت هتنزل بسن الابره وتطلع بيها تاني
بس من السن اللي علي الناحيه التانيه
الحقيقه ان اختراع فريدريك
لم يكن له فايده عمليه
ولكنه مع الوقت بدا يوجه المخترعين
ان الابره لما تتحرك بشكل راسي
فوق وتحت بسنين
ممكن تظهر اله تساعدها انها تلضم الغرزه
من غير تدخل الانسان
عشان سنه
الخياط الفرنسي بارثيليمي تيمونير
يخترع اول ماكينه خياطه تخيط فوق القماش
ماكينه تيمونير قدمت للعالم لاول مره
تقنيه الخياطه باستخدام ال
لو بصيت علي الفيديو
هتلاقي من فوق الخيوط بتتشابك وبتعمل سلسله
بشكل يبدو سحري جدا
بينما السر في الموضوع كله ميكانيكي
بفضل وجود حلقه تحت
بتستلم الخيط بتاعنا من الابره
وهي اللي تعملك الغرزه
ولما الابره تطلع فوق
تكون الحلقه بدات غرزه تانيه
وهكذا وهكذا
عمليه بتفضل تتكرر بشكل الي
وكل غرزه بتسحب الحلقه اللي قبلها
عشان تعمل غرز
في خط مستمر شكله عامل زي السلسله
دا يا عزيزي كان ثوره
لانه كان اسرع بكتير جدا
من الخياطه اليدويه
ودا خلي تيمونير يعمل ماكينه خياطه
ويفتح مصنع والطلب علي المكن بتاعه يزيد
خصوصا لما يجيله من الجيش الفرنسي
انه يعمله الملابس بتاعته العسكريه
ياه يا دا تلاقيها
راقت معاه علي الاخر وتلاقيه عمل قرشين
الحقيقه يا عزيزي ان عينك وحشه
لدرجه انها عابره للازمان
بترجع بالزمن ورا وتاثر في الناس
لان يا عزيزي
مجموعه من المخربين هيحرقوله المصنع
يا لهوي
تيمونير نفسه هينجو من الموت باعجوبه
يا لهوي الله يا نهار اسود
مين يا المخربين
اللي كانوا ممكن يقتلوا الراجل
وبوظوله المصنع دا
الحقيقه يا عزيزي اللي عمل كدا
كان عشرات الخياطين اليدويين الفرنسيين
خافوا علي شغلانتهم
من الاختراع الجديد اللي هيقعدهم في البيت
وهيقرروا ان هما يوقفوه بالقوه
هتجيب ماكينه تستبدلني
طب وديني لاولعلك فيها
دا يا عزيزي هيخلي مخترعين كتير
يخافوا ان هما يطوروا في الخياطه
يعني انا اعمل اختراع وييجوا يموتوني
لا مش لاعب
كمان كان فيه ناس بتستحرم
انها تعمل اختراعات جديده في الخياطه
زي مثلا المخترع الامريكي وولتر هانت
اللي وقف تطويره لماكينه خياطه
لما بنته اقنعته ان دا ممكن يخليه
يقطع عيش الخياطين الغلابه
اللي ما لهومش شغل
بس يا ما تاخذنيش
واضح من كلامك ان الرصاصه خرجت خلاص
الاختراع اتعمل
ماكينه تيمونير يا عزيزي
كانت ماكينه بداييه جدا
غرزه السلسله اللي احنا شرحناها
والماكينه بتاعتها
كانوا لسه في الاول لسه في البدايه
الخياطه ما كانتش قويه كانت بتفك بسهوله
لان العمليه كلها كانت بتعتمد علي الخيط
لو مسكت طرف الخيط هتقدر تفك الخياطه كلها
ودا كان بيخلي الماكينه
صالحه للخياطه التجميليه بس
ماكينه لتزيين الهدوم مش لخياطتها
فاحنا لسه محتاجين طريقه
ما تفكش بيها الخياطه
والغرزه بتاعتها تبقي اقوي
وهنا ييجي دور واحد اسمه الياس هاوي
الراجل دا اخترع ماكينه سنه
بتستخدم خيطين للخياطه
مش خيط واحد بس
يا عزيزي هتسمي
بالغرزه المقفوله ال
كل اللي محتاجينه بكرتين خياطه منفصلين
واحده عاديه والتانيه بكره المكوك
وزي ما انت شايف هنا يا عزيزي
الابره بتعدي من القماش لتحت
بعد كدا المكوك بيقوم
ممرر بكره الخيط بالكامل
من خلال الحلقه في البكره العلويه
يقوم واخد الخيط من هنا
فالابره تقوم طالعه لفوق
وتقوم ساحبه الخيط التاني
وبكدا نبقي عملنا تشابك بين الخيطين
وقفلنا الغرزه الاولي
عشان كدا بنسميها غرزه القفل
هيتعمل عرض تنافس فيه ماكينه الياس
اللي هي بتعمل غرزتين
وفي العرض دا الماكينه بتاعته
هتكسب خياطات يدويات
الماكينه يا عزيزي اه كانت جامده
ولكن مشكلتها ان هي
بتعمل الغرزه في اتجاه واحد
فبرضه لسه محتاجه تعديلات وتطوير
التطوير النهايي والاخير
هييجي من العالم الجديد
وتحديدا من ولايه بوسطن الامريكيه
حيث كان يعيش شخص
انت ممكن تكون سمعت اسمه
اسحاق سنجر او ايزاك سنجر
سنجر يا عزيزي كان ممثل اربعيني فاشل
بيقرر انه يسيب التمثيل ويركز في اختراعاته
الراجل كان عنده خبره بسيطه في الماكينات
ولسه عامل اله بتحفر في الخشب
بس يعني بسم الله ما شاء الله
ما حدش اشتراها خالص
صاحب الورشه اللي كان
بيعرض فيها سنجر الاله بتاعته
هيقوله يا اسطي ما تبصلنا بصه
علي ماكينه الخياطه
مش شغاله كويس وما حدش عايز يشتريها
والله لو قدرت تطورها يبقي كتر خيرك
ما عرفتش تشغلها نشيلها بقي من الورشه
هنا يا عزيزي سنجر هيبصله ويقوله
اتريد التخلص من ماكينه الخياطه
يا راجل يا ارعن
الجمله يا عزيزي ليست هزار
دا جزء من تفكير سنجر
اللي بيرتبط تفكيره وخياله دايما
ان الخياطه نشاط للستات
ودا هيلعب دور كبير جدا في حكايتنا
سنجر بعد ما درس الماكينه
مش بس صلحها دا عمل كمان
نموذج محسن ومطور منها
سنجر ببساطه
هياخد افكار كل اللي سبقوه ويخلطها مع بعض
ويحط حلول عبقريه لكل مشكله فيهم
ماكينه سنجر هتستخدم
دواسات الرجلين في التحكم في الحركه
كمان هيزود لماكينته دواسه
تتحكم في سرعه الابره
ودا يا عزيزي حل مشكله كبيره
لان ماكينات الخياطه كانت بتشتغل يدوي
ودا كان بيحتاج مجهود كبير
وبيخلي العمليه نفسها بطييه
لكن بعد اختراع دواسه الرجل
فالمستخدم بقي قادر انه يستخدم كمان رجله
في تشغيل الماكينه
ودا وفر طاقه الايدين للخياطه وتحريك القماش
تشوف الترزي من فوق ومن تحت سايق لنش
وبالتالي عمليه الانتاج بقت اسرع واكثر كفاءه
كمان مع الدواسه
الخياط اللي بيستخدم الماكينه
بقي قادر يثبت القماش بايديه بشكل احسن
فهنا قلت الاخطاء
اللي ممكن تحصل وقت الخياطه
وبعد يوم بس
من التعديلات اللي سنجر عملها
هياخد براءه اختراع للماكينه بتاعته
وسنه هيوسس شركه
بالشراكه مع المحامي ادوارد كلارك
وهتخرج الماكينه للنور
اول ماكينه سنجر سنه
عشان تعمل نجاح ساحق
وتفضل الماكينه عايشه لحد النهارده
الماكينه السنجر
خليني اقولك ان صناعه القميص العادي يدويا
كانت بتتطلب في المتوسط حوالي الف غرزه
ومتوسط عدد الغرز اللي بتعملها
خياطه محترفه ايديها في الشغلانه
غرزه في الدقيقه
يعني خياطه بتعمل قميص واحد بشكل يدوي
محتاجه من وقتها ساعه شغل
اما بقي ماكينات سنجر بتعمل اد
كام غرزه في الدقيقه
غرزه في الدقيقه متخيل
دا سمح للخياطين ان هما يعملوا
نفس القميص في ساعه واحده بس
وبمجهود اقل بكتير
بدل ما كان هياخد ساعه ومجهود كبير
بحسبه رياضيه تانيه ف اله سنجر
تعادل جهد خياط محترف
الماكينه خلت الخياطه اسرع مره عن زمان
الحقيقه يا عزيزي
ان كله كان ماشي كويس وزي الفل
فيه حاجه واحده بس نسيها سنجر
ان هو في الحقيقه اخترع اجزاء او حلول
تحسن من اداء ماكينه الخياطه
اللي كانت موجوده
ولكنه ما اخترعش هذه الماكينه من الصفر
الله وتفرق في يا
خليني اقولك برغم ان احنا في القرن ال
الا ان امريكا واوروبا وقتها
كانوا فعلوا نظام حمايه الاختراعات
وسنجر كان بيستعمل تقنيات
متسجله ببراءات اختراع
زي مثلا الابره المدببه المخرومه
اللي ليها الفضل
انها تعمل الغرزه بتاعه ماكينه سنجر
هنا بقي شركات تصنيع الخياطه
الامريكيه والعالميه
هيفضلوا بقي يشاوروا علي بعض
ويتهموا بعض ان هما سرقوا اختراعات بعض
وهنا يا عزيزي عمك سنجر هيتخيط
وهيدخل معارك قضاييه كتير
هتسميها الصحافه بحرب ماكينات الخياطه
يا ساتر يا
طمني هيحصله
ولا حاجه يا عزيزي خد غرز
فضل يا عزيزي الموضوع مكمل
والمعركه القضاييه شغاله
لحد ما محاميين الشركات قالوا
ما شاء الله بما انها كلها
سارقه من بعض وناحته من بعض
فاحنا هنعمل غديوه وهنعمل
كل واحد يجيب اختراعه
وكلنا هنستخدم اختراعات بعض
وبكدا كلنا نشتغل ونبيع ونتراضي
وفعلا الشركات هتبني مصانعها الضخمه
وتبدا في تصنيع ماكيناتها
وتحاول تبيع المكن لشركات الملابس
عمك سنجر يا عزيزي زي ما قلتلك
ما كانش قادر يتخيل ان حد هيستخدم
ماكينه الخياطه غير ستات
عشان كدا كان مستهدف ربات البيوت
ما تاخذنيش خليني اختلف معاك
لاني باشوف
كل يوم اربع الساعه
خليني اقولك ان هما اللي بيعملوه دا
استراتيجيه ال
ودا بالرغم انه ممكن يعمل
كبير
الا انه مش يعني مش مربح
اني ليه اروح ابيع لاشخاص وافراد
كل واحد يشتريلي جهاز واحد
بدل ما انا ممكن اروح ابيع
لشركه او مصنع تاخد الميات
صعب اوي ان احنا نعمل ارباح كبيره
الا لو اقنعنا ستات كتير جدا في
ان هما يشتروا الماكينه
بالفعل يا عزيزي دا فكر جيد جدا
ستات البيت وقتها كانت بتخيط بايديها بس
اخرها تظبط قميص ترف بنطلون مقطوع
قطعه الحجر الشهيره اياها
اللي انت عارفها وخلاص
بس نخيط هدومنا كلها بماكينه مخصوص ليه
خليني اقولك يا عزيزي
ان سنجر راجل بتاع حلول
انت شفت حل مشكله المكن ازاي
هنا هيحاول يحل نفس المشكله
ب عبقري
وهتبدا شركته ما يسمي بالتسويق بالعدوي
ببساطه احنا هنستهدف صفوه المجتمع
لو الطبقه اشترت
الناس كلها هتبقي عايزه تبقي زيهم فتشتري
زي ما هاديه غالب بتعمل في المايوهات كدا
تلاقي مايوه ب الف جنيه
والناس كلها شارياه
انت يا ابني معاك الف جنيه
لا يا
بس كان عامل صفقه لاخواته
دا كان نفس تفكير سنجر
لو كريمه المجتمع اشتروا مني
كل الناس هتشتري مني
وبالفعل هيستهدف زوجات الرجال
الاكثر احتراما في المدن
زي مثلا زوجات رجال الدين ووعاظ الكنايس
طبقات مش بالضروره غنيه
بس محتاجين يوفروا فلوس
وبالتالي محتاجين ماكينه الخياطه
في نفس ذات الوقت يا عزيزي
عندهم تاثير علي المجتمع
عشان كدا الشركه باعت للناس
المكن بنص التمن
كمان ماكينه سنجر
عملت صاله عرض
تعرض فيها المكن بتاعها
ولكنها مش صاله عرض
صاله فخمه ارضيتها رخام
مفروشه بسجاد مفتخر
وبوفيه مليان حاجات ساقعه ومقبلات
ال دا جذب الطبقات الغنيه
كمان يا عزيزي اجر مكان
في شارع برودواي الشهير
اللي لحد النهارده فيه اهم مسارح امريكا
وكان بيخلي حلوين اوي
يخيطوا علي فاترينه المحل من بره
العرض وفكره ال دول
خلوا موضوع الخياطه
مش بس مقتصر علي الستات الفقيره
بالعكس الستات كلهم واحده واحده
بداوا يشتروا الماكينه
ويتسابقوا عليها كمان
اصبح هناك شرايي
اعلانات شركه سنجر هتقول
الفكره بقي هنا يا عزيزي
ان كل الشركات كانت بتورد للمصانع
اما شركه سنجر
فكانوا بيكتبوا علي المنتج بتاعهم
يعني انتم هتروحوا تركزوا
في ال
الناجح وال وكل دا
لكن هتسيبولي كبير
العب انا فيه لوحدي
اتخلق ببراعه سوق كبير وواسع
كل اسره اقتنعت ان من مصلحتها
انها توفر شويه فلوس
وتفصل هدومها بنفسها
خاصه ان فكره شرا الهدوم
ما كانتش سهله وقتها
ما فيش حاجه اسمها ننزل نشتري هدوم
كدا احنا بشويه حيل تسويقيه
خلقنا طلب علي المنتج
وبحكم الظرف وقتها الناس كانت جاهزه
انها تشتري هذا المنتج
هنا يا عزيزي بقي بتظهر مشكله السعر
سعر الماكينه يا عزيزي وقتها
كان دولار
ياه يا رخيصه خالص
يا عزيزي انا باقولك
الكلام دا كان بيحصل في وقت
العيله الامريكيه كلها
بتعمل في السنه دولار
يعني تقريبا مرتب شهرين كاملين
وهنا بتظهر اهم انجازات شركه سنجر
وهي ابتكار فكره التقسيط
ال
سنه شركه سنجر
كانت اول شركه في العالم تبيع بالتقسيط
القسط يا عزيزي وقتها كان معروف
بس بين محلات البقاله وزباينهم
وعلي نطاق ضيق جدا
شكك علي النوته
وكان لازم يبقي ليك سمعه حلوه ومعروف
عشان تقدر تقسط حاجه
هنا شركه سنجر هتاجر مكن الخياطه
بحيث ان الاسره اللي محتاجاها
تدفع مقدم دولار بس
دا كان متوسط اجر نص اسبوع
والباقي بيتقسط شهريا
يعني تقريبا او دولار كل شهر
وفي اخر مده التقسيط
الماكينه تبقي ملكهم
طريقه هتتسمي بالايجار التمليكي
طيب حلو اوي عملنا الطلب والزبون جاهز
وعملنا الاسعار قليله عشان الزبون يشتري
فاضل التصميم ال
ماكينه سنجر في ايامها الاولي
كانت عباره عن اله ضخمه وتقيله
متصممه عشان مصنع او محل خياطه واسع
مصنوعه من ال الحديد الزهر
وزنها كان حوالي كيلو
الله ست يا
اللي هتشيل كل دا
محتاجه
عشان كدا سنه
الشركه انتجت اول جيل
مخصص فقط للاستخدام العايلي
وزنها خفيف وحجمها صغير
وفيها زخارف كدا تناسب ذوق ست البيت
مش بس كدا يمكن تكون شركه سنجر
اول شركه توسس لفكره خدمه العملا
حسبي الله ونعم الوكيل فيك يا سنجر
الفكره كانت تبيع للزبون وتركبله الماكينه
وتعلمه كمان ازاي يستخدمها
فريق التسويق بتاع سنجر
كان بيتصل ويتطمن علي الماكينه والعملاء
من فتره للتانيه
شركه سنجر
كانت بتصلح الماكينات في البيوت
لو العميل طلب دا
بعض المصادر بتقول انها كانت اول شركه خياطه
واول شركه في العالم
تعمل ضمان علي منتجاتها
وتلتزم بفكره استرجاع او استبدال الماكينه
لو فيها مشكله
كل دا خلي الناس البسيطه
تحس ان هما بيتعاملوا مع ناس تانيه زيهم
بشر مش كيان اقتصادي في شركه عملاقه
وتتقطع علاقتهم ببعض
بمجرد ان هما يشتروا المنتج
الاهم من كل دا ان سنجر
كانت بتمرن رجاله وستات علي المكن بتاعها
النظام دا خلي اجيال كتير
ما بتعرفش تخيط غير بماكينه سنجر
كانوا حرفيا يا عزيزي بيربوا زبون
بيربوه
سنجر بقت اكبر شركه مكن خياطه في العالم
بتصنع اكتر من الف ماكينه خياطه سنويا
عندها جيش من موظف مبيعات
في امريكا لوحدها
باختصار سنجر مش بس طور الخياطه
واتعامل معاها كاختراع الي
في ثوره صناعيه كبيره
وانما حوله كمهنه ومصدر دخل لافراد
ودا يا عزيزي لو ركزت فيه
تلاقي فيه حاجه لطيفه
الناس كانت خايفه من مكن الخياطه دا
لييجي يبدلها ويبدل شغلها
وياخد فرص شغل
الا ان تاثير مكن الخياطه
كان اعظم من كدا بكتير
مكن الخياطه اللي كان المفروض
ياخد من شغل ناس
ادي ستات بيوت كتير الفرصه انها تشتغل
مش بس كدا دا ابتدا يبقي فيه ناس
بتشتغل حوالين هذا ال
ناس في ال وناس في ال
وناس في المبيعات
ودا يا عزيزي يخليك
تفهم وجهه النظر اللي بتقول
ان يا جماعه ما تخافوش من ال
ال زي ما هياخد من شغلانات
هيدي شغلانات اكتر بكتير
هنشوف طبعا يمكن تكون اللحظه التاريخيه
اللي القاعده تبوظ
اختراع بسيط اتطور مع الوقت
وغير ادوار كل فرد في المجتمع للاحسن
وفر فرص عمل
لفيات مستضعفه وقتها زي الستات
عشان كدا
النيويورك تايمز هتكتب سنه
عن ماكينه سنجر وتقول
ان الاختراع دا حرر امهاتنا وبناتنا
الخياطات بفضل سنجر بقوا بيتعبوا اقل
وبيجيبوا فلوس احسن
وقالوا ان مكن سنجر حرر الستات
هنا يا عزيزي ييجي سوال مهم
هل بالفعل ماكينه الخياطه حررت الستات
لو بصينا علي ظروف عمل الستات
في مصانع الخياطه قبل الثوره الصناعيه
هنلاقي ان الستات والاطفال
كانوا بيشتغلوا في اوض زحمه جدا وغير صحيه
وبيشتغلوا من ل ساعه كل يوم
خلال المواسم والاعياد
واحيانا بيضطروا يطبقوا شيفتات فوق بعض
كل دا عشان يوفروا للستات الاغنيا
ملابس علي الموضه
ظروف ما حدش كان يقدر يستحملها
لاكتر من سنين
والا هيسيب الشغلانه
عشان تتورد عماله جديده
وتفضل تعيد في نفس هذه ال البايسه
عشان مصانع لندن للملابس ما تقفش
دا يا عزيزي مش كلامي
دا كلام تقرير لجنه تشغيل الاطفال سنه
وييجي واحد يقولك
ال للزمن القديم وفين ايام زمان
هما يا عزيزي كانوا بس اللي مبسوطين
والباقي شغال عندهم
متخيل بتشتغل من ساعه ل ساعه
عشان تعمل جونله لاميره
كمان خليني اقولك
ان طبيعه شغل الخياطه طبيعه موسميه
متوقفه علي مواسم الشرا ومواسم الموضه
ما فيش اجور ثابته خلال شهور
يعني معظم ايام السنه
ودا خلي عاملات كتير لما المصنع يسرحهم
يلجاوا لمهن زي الدعاره
اما بقي ماكينه الخياطه لما جت
حلت البركه
قدمت خدمه كبيره جدا للسيدات
ووفرت عليهم مجهود جسدي عملاق
عشان كدا
اعلانات مكن الخياطه وقتها كانت بتقول
ان الماكينه سهله الاستخدام
وبتوفر مجهود جسدي كبير
لدرجه ان طفل صغير يقدر يشغلها
ستات كتير بعد ظروف العمل القاسيه
اللي انا شرحتهالك
قدرت انها اخيرا تعول اسره
تقدر تصرف علي البيت
من غير ما تشتغل شغلانه مهينه
ومن غير كمان ما تخرج من بيتها
فاكر يا عزيزي في فيلم عربي
ست جوزها بيموت
بتروح تشتغل خياطه معززه مكرمه
ماكينات الخياطه عموما وسنجر خصوصا
خلت الستات تعمل دخل ثابت
بدون الاعتماد علي الرجاله
عشان كدا كتير من المصادر
بتربط هذا الاختراع
بتغيرات كبيره جدا حصلت
زي مثلا شجاعه المراه المطالبه بحقوقها
ما هي الست خلاص ما عادش وقتها كله
رايح في الشغل ال ولا ساعه
اللي قاعداهم في المصنع
واصبحت تقدر تشتغل في بيتها
وتعمل فلوس كويسه
فتقدر تناطح الراجل
وتقوله لا محتاجين نتفاوض في كذا وكذا
ابتدا يحصل مطالبات بالتصويت مثلا
لان بدون مصدر دخل مستقر للستات
ومشاركتهم للرجاله في سوق العمل
ما كانش ينفع يبقي ليهم دور سياسي
طب يا
ما احنا بنقول كدا من الاول
مكن الخياطه هو اللي حرر الستات
يا عزيزي للاسف الامور ليست بهذه البساطه
خد بالك يا عزيزي
ان احنا هنا بنتكلم علي ستات البيوت
وليست ستات المصانع
المصانع هيفضل فيها الوضع زي زمان
ان لم يكن اسوا
المصانع اول ما عرفت
عن ماكينه الخياطه وسرعتها
لقت انها مش محتاجه كل العماله
وسرحت عدد كبير جدا من الخياطات
في كونيتيكت الامريكيه
الوضع قبل مكن الخياطه
كان عباره عن مصنع قمصان
بيشغل خياطه يدوي
بينتجو قميص في الاسبوع
بعد الماكينه سنه
خياطه بس اللي اشتغلوا علي الماكينات
وانتجو الاف قميص في الاسبوع
النتيجه هنا ان المصنع وقتها سرح ست
عشان صاحب المصنع يوفر فلوس
طب ما حلو يا دا لل خياطه
زمانهم اتنغنشوا بقي
وخدوا فلوس الناس التانيه
انت يا عزيزي طيب وجميل وفل
وعلي الله حكايتك
ومكانك مش هنا مكانك في الجنه
الحقيقه يا عزيزي مش دا اللي حصل
ال اللي فضلوا
اتطلب منهم يغطوا شغل اكبر
بقي عندهم كميات اكبر لازم يخلصوها
في نفس ساعات الشغل
الغريب هنا ان الماكينه بقت بتغطي
اضعاف الكميات القديمه
يعني المفروض ساعات الشغل تبقي اقصر
وعلي حسب كلام المورخه الامريكيه روث كوان
ببساطه لو اقدر اعمل قميص في ساعه
فانا برضه اقدر اشغل الستات
اللي ما لهومش حقوق دول
ساعه ساعتها هاكسب اكتر
الناس يا عزيزي ممكن تتخيل
ان التكنولوجيا ممكن تريح البشر
بس الحقيقه ان طول ما التكنولوجيا
بتعمل في نظام كل همه وهدفه الربحيه فقط
فالانسان عمر ما التكنولوجيا هتريحه
عشان كدا يا عزيزي
احنا كبشريه حقيقي ممتنين
مش بس للتكنولوجيا التكنولوجيا بتساعد
ولكن ايضا للمنظمات العماليه للنقابات
لاي هييه تاريخيا ساعدت ان العامل
يحظي ب
في بعض الاحيان طبعا ساعات شغل
في بعض الاحيان يعني
علي حسب الباحثين
جودي لون وروبرت ماكنتوش
اختراع مكن الخياطه قدر يوفر دخل للستات
ولكنه ما قدرش يغير ثقافه المجتمع وقتها
المجتمع اللي كان فيه شغل الرجاله
اجرهم اعلي من الستات
المجتمع اللي فيه
اجر الرجاله اعلي من الستات
حتي لو كانوا بيشتغلوا نفس الشغل
في كندا مثلا اجور الخياطه للرجاله
كانت دولار في الاسبوع
في حاله الستات بقي كانت اجورهم
من دولار ونص ل دولارات في الاسبوع بالكتير
فجاه ملايين العاملات لقوا
الماكينه خدت شغلهم
وربات البيوت
بقوا بيخيطوا هما كمان في البيت
وهنا الستات دول ما لقوش مهن بديله
عشان كدا تلاقي مثل شهير وقتها كان بيقول
يعني اتجوزي خيطي وموتي
او شوفي الاسوا
والاسوا طبعا في هذه الفتره
كان الانحراف الاخلاقي
الخلاف في الرويه الانسانيه لمكن الخياطه
هل هي حررت الستات
ولا خلت ظروفهم اسوا
مش بس هياثر علي ملايين الستات في العالم
وانما هياثر علي شركه سنجر نفسها
اهم شركه ربطت بين منتجها وبين الست
خلينا يا عزيزي بقي نرجع لسنجر
انا وحشني يا
هو عامل دلوقتي
باقولك يا
ما ترجع تكملنا قصه هه
حاضر يا عزيزي من عينيا
في يوم يوليو بيموت اسحاق سنجر
ماشي يا تمام
باقولك كمل قصته مش تنهيها
يا عزيزي اتقل هاقولك
لما بيموت سنجر
بتنتهي قصه المخترع في نظر البعض
وفي نظر البعض الاخر حرامي الاختراعات
فيه ناس كانت شايفاه عصامي بداها من الصفر
وناس شايفاه ممثل فاشل
وزير نساء كان متجوز
ما فيش ولا واحده فيهم تعرف ضرتها
ونتيجه علاقاته المتعدده
عنده اكتر من ابن
فهو يا عزيزي من ناحيه ناس مش طايقاه
ومن ناحيه الناس شايفه ان هو مهم
غاندي مثلا بيقول
ان هو صاحب اعظم اختراع في البشريه
بصراحه يا عزيزي انا زيي زيك
مستغرب ان هي جت من غاندي
صاحب اشهر في العالم
وبيشكر في الهدوم والخياطه
سنجر هيسيب شركته مش بس وهي ناجحه
وانما وهي اول شركه امريكيه متعدده الجنسيات
بعد ما فتحت اول فرع ليها
في اسطنبول سنه
وفتحت مصنع في جلاسكو
في اسكتلندا سنه
بموت سنجر
هيمسك شريكه ادوارد كلارك الاداره
ومع انخفاض اسعار الالات
الطلب علي المكن هيبدا يزيد
لدرجه ان الشركه هتصنع
الف ماكينه بحلول سنه
ومع وصولنا للقرن ال الحمد لله
كانت الشركه بتعمل مليون ماكينه سنويا
وهيمنت علي من الانتاج العالمي
كل دا يا عزيزي هيفضل ماشي كويس جدا
لحد الحرب العالميه الاولي
لما السلطات الروسيه هتصادر
عدد كبير جدا من ماكينات سنجر
عشان تستخدمها
في تفصيل ال العسكري بتاعها
الشركه اتفاجيت بان السوق بيقف
وان حاله الحرب مش مخليه الناس تشتري
فاتحول انتاج مصانع سنجر بامر الحكومه
تحول خلاها تكسب اكتر من عقد
من حكومه بريطانيا في الوقت دا
ولكن بقي يا عزيزي ان المصانع بتاعتها
بقي المطلوب منها تنتج ذخاير
بدل مكن الخياطه
زي ما حصل في تويوتا
ازاي يا يحولوا مصانعهم
من انتاج مكن خياطه لانتاج ذخاير
دا يا عزيزي مبدا
رسخه سنجر بمقولته الشهيره
هو قال كدا يا
ولا دا زي حالاتك كدا
منتشر له علي ال
وهو ما قالهوش
لا يا عزيزي هو قال كدا فعلا
مبدا سنجر يا عزيزي كان مبدا نفعي جدا
ماكينه الخياطه انا عملتها
عشان اعرف اجيب منها فلوس
لو عطلت اروح لاي حاجه تانيه علي طول
في الحقيقه يا عزيزي في الوقت دا
ماكينات سنجر مش هتعطل بس
وانما اخيرا هتواجه انفجار المعضله
والسوال اللي فضل
يطارد الماكينه من اول اختراعها
سوال المراه
بعد ما الحرب العالميه خلصت
ورجعت شركات سنجر تنتج مكن خياطه
كانت كل التوقعات بتقول
ان طالما الحرب خلصت يبقي المبيعات هتزيد
ولكن اللي حصل سنه
ان مبيعات كل شركات الخياطه انخفضت تماما
وعلي راسهم طبعا شركه سنجر
كل دا حصل بسبب
كلمه بتوصف
حركه التحرر النساييه في امريكا
ورفض الجيل الجديد من بنات امريكا
الدور التقليدي اللي بتقوم بيه ربات البيوت
انها تغسل وتطبخ وتمسح وتخيط هدوم جوزها
الحرب العالميه هتقتل ملايين الرجاله
دا يا عزيزي هيخلي الستات
يعرفوا مكانتهم ودورهم
كان وقتها شركات كتير
اضطرت انها تشغل ستات بدل الرجاله
لان كتير منهم ماتوا في الحرب
او راحوا بس الحرب
طبعا بعد نهايه الحرب كان صعب
الستات ترجع بيوتها وتخدم علي اجوازتها
ما هو عرفوا
انهم ممكن يشتغلوا بره ويعملوا فلوسهم
ومع نهايه الحرب
ما بقوش قادرين يرجعوا البيت زي الاول
ولا حتي يشتغلوا في مصانع الخياطه
بعدد ساعات كبيره
خلاص داقوا طعم ال
وبقوا بيطلبوا كل يوم شاورما
هنا سنجر هتضطر انها توقف مصانعها
خصوصا بعد ما دخلنا
الحرب العالميه التانيه
بترجع تاني تنتج ذخيره
وتستغل ضخامه مصانعها وعدد عمالها الكبير
عشان تفوز بعقود مع وزاره الدفاع الامريكيه
وفجاه شركه تصنيع ماكينات الخياطه
هتساهم في تصنيع وتصميم
اجزاء طيارات سلاح الطيران الامريكي
وحتي لما شركه سنجر بتواجه في السبعينات
صناعه الملابس الجاهزه
اللي بتظهرلهم كمنافس قوي وشرس
زي ما هما ظهروا للماكينات اليدويه
صناعه الملابس الجاهزه هتنتشر اكتر
مع المحلات والمولات
هتكون شركه سنجر جاهزه
بخطوه توسع في انشطه غير الخياطه
زي المعدات الحسابيه
وايه صناعات الطيران والدفاع
هتبدا بعد كدا تواجه منافسه اكبر
في اوروبا واليابان
اللي بداوا يزودوا حصتهم في السوق
ويدوا كتف للشركه
عشان سنه تعلن شركه سنجر الافلاس
وتعيد هيكله اصولها
عشان تفضل مستمره النهارده في الانتاج
تحت اسم
اللي هو المالك الحالي
للعلامه التجاريه سنجر
سنجر يا عزيزي
قدرت تنقذ نفسها مرات كتير
بالابتكار احيانا
وبتغيير النشاط احيانا اخري
والتكيف اخيرا مع عالم بيتغير يوم بعد يوم
لكنها في نفس الوقت كتبت حكايه اختراع
هينقذ الستات في اوقات
ولكنه برضه هيستعبدهم برضه في اوقات تانيه
فيه سنين هتحتفي بيه الصحف
وفيه سنين تانيه هتعارضه حركات نساييه
ويبقي السوال في النهايه
هل بالفعل ماكينه سنجر
امتلكت السلطه الجباره
لكتابه فصل مهم في تاريخ المراه والعالم
الخياطه بدات كاختراع حرر الانسان
من ظروف موجوده حواليه ما لهوش ذنب فيها
زي الطبيعه والمناخ
الخياطه كمان
خلته يغزو العالم وقاراته البارده
ويصنع حضارته بايده
اختراع الخياطه ساعد البشر
ان هما يطوروا نشاطهم الفكري والحضاري
دا غير قدراتهم الادراكيه
اللي خلتهم يسيطروا علي الكوكب
ولكن الاختراع دا
ما قدرش يغير ظروف اجتماعيه كتير
خلقها البشر بنفسهم
زي ظروف الشغل في المصانع واستغلال الستات
والفرق في الاجور بينهم وبين الرجاله
خليني الخصلك هذه المفارقه
بجمله بتقولها ديان دوجلاس
مكن الخياطه مش هو اللي بيعمل
ثورات في المجتمع البشر هما اللي بيعملوا
في النهايه يا عزيزي
الاختراعات مش هي اللي بتغير المجتمعات
وانما افكارنا حوالين كل اختراع
هي اللي قادره تخلي الاختراع اداه لانقاذنا
او تحول مميزاته
اللي زي السرعه والكفاءه مثلا
لسلاح ضدنا بيسبب اوضاع غير عادله اطلاقا
كتير من الحركات النساييه
بتعتبر سنجر واختراعه
زود الظلم اللي حاصل للمراه
بينما شركه سنجر
زيها زي شركه راسماليه
شركه هدفها تحقق ربح
الراجل نفسه بيقول كدا
ما حاولش يضفي حاجه شاعريه عليها
لو الربح دا ما جاش من الخياطه
هنجيبه من الذخيره هنجيبه من الطيران
ان شا الله نبيع جبنه فلامنك
انما بقي تغيير بوصله اختراع لصالحنا
بيعتمد علي الناس ومتابعتهم المستمره
لفكره هذا الاختراع
ازاي بيغير تركيبه المجتمع
وبيحول اوضاع اصحابه للاحسن او للاسوا
ودا يا عزيزي بينطبق
علي كل اختراع من الابره للصاروخ
بس كدا يا عزيزي اخيرا وليس اخرا
ما تنساش تشوف الحلقات اللي فاتت
تشوف الحلقات الجايه
تنزل تبص علي المصادر
لو احنا علي اليوتيوب نشترك علي القناه
في النهايه يا عزيزي عندي نصيحه ليك
لو شريكه حياتك راجعه البيت متاخر
وسالتها كنتي فين
قالتلك كنت عند الخياطه
حاول تنهي العلاقه باسرع شكل ممكن
غالبا خيانه
حصلت لعماد حمدي في اكتر من فيلم
