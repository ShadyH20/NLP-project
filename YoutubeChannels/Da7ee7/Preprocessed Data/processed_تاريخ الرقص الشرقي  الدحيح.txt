دا انت سكران طينه علي منيل علي عينك
خد دلع نفسك
ثانيه واحده
الجلاس دا فيه سم
سم يا خواجه بس كفي الله الشر
انتي عايزه تسمي انا وتخطفي انا
وتقتلي انا
علشان انا مستعمر ابيض
كدا يا خواجه تشك في سعاد حبيبتك
اللي لسه عارفها من دقايق
شوف سعاد انا شفت مسلسلات كتير
ودا طبعا بياثر علي السوشيال لايف بتاعي
بس شفت الحركه قبل كدا
بتتبلي عليا يا خواجه
علي فكره
الكبايه ما فيهاش حاجه
فعلا
امال ليه مكتوب عليها سم بالعربي
مش بقول لك بتتبلي عليا يا خواجه
لف الكبايه تاني كدا
هتلاقي مكتوب عليها سمسم
دا اسم صاحب الكباريه
انا ظلمتك ولا
مش يمكن دابل سم اتنين سم يعني
يوووه بقي اعمل لك عشان اثبتلك
اشربي
شوف يا خواجه يا ابن الاصول
السم موجود في كل حته حوالينا
السم في الصحاب اللي بيغدروا
والحبايب اللي بيهجروا
السم مش في كبايه او كاس
السم الحقيقي في قلوب الناس
دا غير اني ما بشربش خمره
عشان الخمره حرام
خلاص يا سعاد انا حبيتك وصدقتك
هشربه
الله يرحمه كان بيموت فيا
اعزايي المشاهدين
السلام عليكم ورحمه الله وبركاته
اهلا بيكم في حلقه جديده
من برنامج الدحيح
هذه الحلقه يا عزيزي هتتعبك شويه
ليه يا
هنجيبلك النقطه
الليله ليله جديده
الليله معانا الحديده
واحد اتنين تلاته بالله العظيم بحبكم
اربعه صحبتنا حلوه مربعه
والخمسه صوابع الكف
خد
معانا ومعاكم دلوقتي
الفقره الاهم في الحلقه
فقره الخفه والدلع
الرشاقه والبدع
فقره الرقاصه
لحظه واحده يا عزيزي
هي رقاصه ادق ولا عالمه
ولا هما حاجه واحده
ولا كل كلمه فيهم
بتوصف حاله مختلفه عن التانيه
العالمه
زي ما بتعرفها الباحثه نفيسه الغمراوي
في كتابها اصول الرقص الشعبي والفرعوني
هي السيده التي تعلم وتمارس
فنون الرقص والغناء والموسيقي
مش بس كدا يا عزيزي
كمان كانت بتعرف في انشاد الشعر والقايه
المفهوم دا لمصطلح العالمه
نشا في مصر من بدايه القرن ال
والفنون اللي بتقدمها العالمه
كان متعارف عليها في المجتمع
لدرجه ان كان هناك مدارس
اختصت بتعليم الفتيات الفنون كلها
وكان معظم البنات
اللي بتروح المدارس من الريف
اما بقي الرقاصه
فدا مصطلح بيوصف الشخص اللي بيرقص
والرقص كفن بدا قبل القرن ال بكتير
كلوت بك في كتابه لمحه عامه علي
بيرجح ان تاريخ الفن دا
اللي بيسميه الرقص الاستعراضي
بدا في عهد الفراعنه
وكانت وجهه نظره مبنيه علي الرسومات
الموجوده علي جدران المعابد والبرديات
واللي بتظهر الفتيات
وهما بيادوا حركات راقصه
امام الملوك والالهه
مش فاهم يا عزيزي الفراعنه دول
ما سابوش حاجه لاي حد يبداها
ما تسيبوا يا جماعه الحضارات التانيه
تخش المنافسه الله
كمان كتير من باحثين الانثروبولوجيا بيقولوا
ان البدايه فعلا
كانت عباره عن حركات استعراضيه
بتاديها الفتيات
في المعابد القديمه كطقس ديني
وكان غرضها الاساسي
اثاره الرهبه والخشوع في نفوس المتعبدين
الرقص يا بيثير الرهبه
والله يا عزيزي هو بادي كدا
وكمان الحركات كان ليها وظيفه تانيه
وهي انها اثناء المواكب الجنايزيه
كانت الفتيات برضه بيرقصوا
يا نهار اسود يا
بيرقصوا في الجنازه
يعني يا عزيزي كانوا بيرقصوا
في المعابد عادي يعني
هي سياقات مختلفه كل وقت بتعني حاجه
وكل حضاره بتعني حاجه
بس يا عزيزي الرقص في الجنازات
كان غرضه الترفيه عن المتوفي
فتبقي انت يعني لو انت ما متش اوي
تبقي عارف ان فيه ناس بتتبسط حواليك
عزيزي المصري القديم
عزيزتي المصريه القديمه
انتم ما سبتوش مناسبه
الا وكنتم بترقصوا فيها
الحصاد فيه رقص افراح فيه رقص
مياتم شغالين فيضان مش عاتقين
لكن بجد يا عزيزي كان الرقص الاستعراضي
جزء مهم واصيل
من النسيج الثقافي المصري
تخيل يا عزيزي نسيج ما يبقاش فيه رقص
ومعظم المورخين
حتي اللي ماشيين في الشارع منهم
بياكدوا ان الفن دا استمر من عهد الفراعنه
وورثته تقريبا كل الحضارات
حتي في بعض الدول الاسلاميه المتعاقبه
كان فيه رقص استعراضي
وكانت بتاديه الجواري وفتيات الحرملك
للساده والملوك
ولكن في العصر العثماني تحديدا
واللي بدا فيه
امتزاج الثقافه العربيه بالثقافه التركيه
بقي الرقص الاستعراضي مهنه معترف بيها
ليها قواعد وحدود وبقت مشاع للجميع
يعني بعد ما كانت مقتصره
علي سيدات الحرملك
بقت مهنه حد يقدر يشتغلها
ولما جت رجل الاوروبيين المنطقه
بدا التاريخ الحقيقي لفن جديد تماما
فن اسمه الرقص الشرقي
طبيعي يا عزيزي
هما كانوا جايين من بره فبالنسبالهم دا شرق
احنا جوا الشرق بقي ما كناش عارفين
ان احنا في الشرق وان هما في الغرب
احنا كنا عارفين ان احنا هنا
فكنا مسميينه الرقص البلدي
بص يا عزيزي احنا كنا بنرقص وخلاص
هما اللي كبروا الموضوع يعني
بنشوف مثلا
الرحاله الالماني كارستن نيبور
في مشاهداته للشرق
واللي جمعها اثناء رحلته الاستكشافيه
اللي نظمها
الملك فريدريك الخامس ملك الدنمارك
لالجزيره العربيه ومصر وسوريا
في القرن ال
تخيل يا عزيزي بقي
الملك بقي بيستدعي الراجل ويقول له
ها يا ابني اتعلمت يلا قول لنا علي العلوم
والفلسفه والتاريخ والادب وكل ما هو عندك
فقام قايل له
شوف يا سياده الملك انا اتعلمت
برويته هزه يمين هزه شمال
يا فرحتي بيك
رايح اقولك تشوف العلوم وتبقي عالم
تروح تشوف الرقاصات علشان تبقي عوالم
اطلع بره بيتي
المهم ان عمك نيبور
قال في كلامه عن الرقص الشرقي
انه كان مهنه موجوده بالفعل
ولكنها مهنه ما كانتش بتعجبه كرجل غربي
ووصف الراقصات بان اشكالهم قبيحه
وايديهم صفرا من التراب
مش عارف يا عزيزي كانوا بيرقصوا ازاي
ووشوشهم منقطه بفعل المرض ونقص التغذيه
ودهان شعرهم ريحته وحشه
كان بيقول كمان ان الرقص كان مهنه مستهجنه
عند عموم سكان العرب
واللي كانوا بيشوفوا
ان الرقص مرادف للخلاعه وقله الادب
ودا برغم ان الراقصات
بيكون معاهم مرافق راجل
ورغم لبسهم المحتشم وكمان بيلبسوا تنوره
وبمرور الوقت يا عزيزي بدا المستشرقين
يبصوا بصه تانيه للرقص الشرقي
بعد ما كانت نظره استهجان وريحه وحشه
بقت نظره كلها غوايه واثاره
تقريبا يا عزيزي فيه حد ابن حلال
وداهم المكان اللي بيرقصوا فيه بجد
الراقصه الشرقيه
في وجهه نظر روايي فرنسي مشهور
زي هيوسمان في كتابه ضد الطبيعه
مخلوق خارق وغريب
الراجل بيحلم بيه
بيحلم بثديين مرتعشين
وخصر مرفوع وافخاذ متراقصه
كفايه يا عم هيوسمان ارجوك
هيوسمان صور الراقصه علي انها
رمز لكل مفاسد العالم القديم
الباحثه شذي يحيي في دراستها
الامبرياليه والهشك بشك
بتقول ان الوصف دا
ذكره اغلب المستشرقين تقريبا
هو بس الراجل الاولاني الالماني دا يا عزيزي
المهم ان اغلب المستشرقين شافوا الراقصه
وكانها كاين معبا بالايروتيكيه والغرابه
دا كمان الخواجه الاوروبي
صك مصطلح ال
واطلقه علي هذا النوع من الرقص
وال يا عزيزي يعني هز البطن
دا انا بعمل الموضوع دا يا
في حين ان المصطلح اللي كان متداول
في الشرق هو الهشك بشك
طبعا واضح ان المصطلح مصري
ولكن الغريب ان له اصول لغويه فصيحه
فالهشك يا عزيزي هو الهز
اتعرف اغنيه هشك النونه
معناها هز النونه
شفت يا عزيزي واحنا كنا ظالمينها
وبالمناسبه معني الكلمه موجود
في اكتر من معجم عربي
ومنها مختار الصحاح
واحد يقول لي
وماذا عن ال يا
فان معظم المعاجم العربيه المهمه قالت
انه لفظ يجمع بين التسرع والارتجال
فحينما تضع الكلمتين بجوار بعضهما البعض
الهشك والبشك
ستخرج بمصطلح
الهز السريع او الهز المرتجل نقطه
المصطلح زي ما انت شايف يا عزيزي
ما جابش سيره البطن خالص
وبالفعل هز البطن ما كانش في قاموس حركات
الراقصه الشرقيه قبل ما المستعمر ييجي
وكان شكل الرقص
شبيه برقص اهل الريف دلوقتي في الافراح
اللي هو وصله من هز الجذع
مع حركه ايقاعيه للسيقان والذراعين
وتمايل الراس مع النغمه وغالبا يعني
في بعض الروايات كان بيصاحبه التصفيق
اهو يا عزيزي سهله يا عزيزي اهي
ون تو ثري فور
تحس يا عزيزي
ان دا تمرين سباحه مش تمرين رقص
بس بقي وبعدين الخطوه الاخيره
شايفك يا عزيزي يا اللي هناك يا اللي بتقول
ان معني كلامك دا يا ابو حميد
ان الراقصات بتوع دلوقتي ما بيرقصوش رقص شرقي
بالمعني اللي احنا عرفناه دلوقتي
الحقيقه يا عزيزي
كلامك لا يخلو من الوجاهه فعلا
ما شاء الله عليك يا عزيزي ما بقتش اهوج
بقيت ذكي ونبيه وصحتك وادراكك للعالم
اللي حواليك بيتحسنوا علي سيره الرقص
والله لو كنت اعرف كنت حطيت دا في كل حلقه
كنت حطيتلك فرقه في المصادر
اولا يا عزيزي دا ليس كلامي
دا كلام ما فهمته من المصادر دا اولا
لكن يا عزيزي ازاي اتحول الرقص الشرقي
من حركات طبيعيه عاديه
بالايدين والرجلين والدماغ مع شويه تصفيق
للشكل اللي احنا بنشوفه النهاردا
شذي يحيي في دراستها قالت
ان من بدايات القرن ال
حصلت اول نقطه التقاء بين الشرق والغرب
في موضوع الرقص الشرقي
بعد الحمله الفرنسيه وبدء عصر محمد علي
كبر حجم الجاليات الاجنبيه في مصر
وكان الرقص زيه زي مهنه وقتها
حصل له غزو من الاجانب
السيدات الاجنبيات
رقصوا شرقي بجوار المصريات
بقينا ايد واحده بنرقص
وكان الهدف الاساسي من دا الترويح والترفيه
عن افراد الجاليه الاجنبيه في مصر
ولكن يبدو يا عزيزي
ان الترفيه دا وسع منهم حبتين
وبدا علي حسب كلام الباحثه فكره ارتباط
الرقص بالفسوق تظهر في اللحظه
كلوت بك في كتابه مثلا
لمحه عامه عن
قال ان الراقصات الشرقيات
كانوا علي حصه وافيه من الجمال والحسن
وانهم بيجمعوا بين الرقص والبغاء
ولان محمد علي كان رجل حمش
وما يعجبهوش الحال المايل
امر بالغاء الرقص الشرقي اصلا
كل دا في يونيو
ونص الفرمان علي عقوبه الجلد جلده
والحبس سنه او اكتر
للمراه اللي بتتشاف وهي بترقص
سواء في الافراح او في الشوارع
يعني صحيح يا عزيزي محمد علي تقريبا
هو اللي دخل الشيشه في مصر
ونص صوره كدا بالشيشه
وهو بيغير الحجر بس مفيش رقص
سرطان ريه سرطان حنجره شغال عادي
مفيش مشاكل بس مفيش رقص لو سمحت
يلا الفرح الرجاله بس اللي ترقص
الرجاله يشيلوا العروسه
المهم ان هذا الفرمان لمحمد علي
كان اول فرمان عقابي رقابي
علي مساله الرقص الشرقي في مصر
ويمكن في العالم كله
وكان قرار فيه منطقيه
من وجهه نظر محمد علي
اولا لان الرقص في الشوارع
وما يرافقه من فسوق
كان بيشوه صوره الدوله
في نظر القناصل والزوار الاجانب وقتها
تخيل واحد ترافيل فلوجار يجيلك
ويقول دا رقاصه
يطلع يبوظ صورته بره
واللي كانوا احيانا بيرسموا صور عن مصر
ان فيها خلاعه وعري
ودا اللي اثار استياء الوالي جدا
ثانيا ان الرقاصات
بقوا منتشرين جدا في الشوارع
ودا كان في وجهه نظر محمد علي
عايق قدام تنفيذ رويته لتنميه ونهضه البلد
معاك حق يا محمد وربنا يوفقك
المهم عمك محمد علي في فرمانه
امر بابعاد الرقاصات الي محافظات الصعيد
وتحديدا قنا والاقصر
ورغم الموجه الانضباطيه اللي شهدها الشارع
الظاهر طبعا نتيجه لهذا الفرمان
الا انه يقال انه كان له اثار سلبيه رهيبه
اولها اللي هو يا عزيزي يا ساتر يا رب
احتراف الرجاله للرقص الشرقي
ما هو الافراح والمناسبات شغاله هنعمل
هنذاكر هنرقص
وتانيها ان الرقاصات بدووا يشتغلوا في السر
ودا يا عزيزي خلاها تجاره غير معترف بيها
وبيتم ممارستها في الخفاء
وما دام الرقص يمارس في الخفاء
فقد زاد اقترانه بالبغاء
ولكن يا عزيزي في عهد عباس الاول
عند كدا يا
عند اول يعني
لا يا عزيزي عباس الاول دا
كان حاكم مصر
بدا وقت مستر عباس
الحظر يترفع عن الرقاصات تدريجيا
وهنا يا عزيزي بقي
كانت ساعه الحظر ما تتعوضش
ورجعت السيدات شويه بشويه
لممارسه المهنه عادي
ولما خرجت المهنه
من السر الي العلن في العاصمه
حصل خلط كبير في المفاهيم
بين الراقصه اللي بتادي عملها كراقصه
وبين التي تمارس البغاء
ودا يا عزيزي للاسف خلي صوره الراقصه
مرتبطه في عيون الناس نسبيا بالصوره التانيه
وفي عهد اسماعيل مع عصر التحولات الكبري
بدا يبقي فيه مفهوم جديد للرقص الشرقي
او بمعني اصح
بدا يبقي هناك اعاده اختراع لهذا الفن
مصر وقتها يا عزيزي
كانت اشبه بالسوق الاقتصادي المفتوح
حصل تغيير عمراني كبير
مدينه القاهره بقت اشبه بمدن اوروبا
وكان طبيعي يبقي فيه منطقه كدا
تستخدم لصناعه الترفيه
وهي يا عزيزي مش هتصدق
منطقه الازبكيه
بتاعت الكتب يا
كلها عوالم موزايه يا عزيزي
تخيل يا عزيزي
الناس كانت بتروح تبارتي في الازبكيه
منطقه الازبكيه
هي المنطقه اللي اتبنت فيها الاوبرا
واتبني كمان فيها كتير من المسارح والمطاعم
بتاعتنا يا
والله يا عزيزي دا مش كلامي
دا كلام المصادر
وكان في الازبكيه كمان
ما يسمي بمقاهي الغناء والرقص
او كافيه تشانتان
ودا الاسم الفرنسي
اللي ذكره احمد امين في كتابه
قاموس العادات والتقاليد والتعابير المصريه
ووصف المرقص فيه
بانه مكان شبه المسرح لكنه علي مستوي واحد
ومن غير مدرجات المسرح المعتاده
وفي الوسط بيكون تخت
يتكون من مجموعه من الالاتيه
وقدامهم ست بترقص وبتغني
والمتفرجين قاعدين علي الكراسي
يشوفوا العرض
طبعا يا عزيزي انت شفت المنظر دا
في كل تقريبا الافلام العربيه القديمه
وكان اول مقهي بالمعني دا في مصر
هو مقهي الدرادو ودا انشاه
الخواجه انطون ابو شنب سنه
وكان المقهي بيتكون من صالتين
صاله لسماع الاغاني ومشاهده الرقص
واضيف ليها عروض الاكروبات
والصاله التانيه للعب القمار
وبالاخص الروليت
وظل مقهي الدرادو
متربع علي عرش النوع دا من المقاهي
لحد ما جه محمد فرج في منطقه
بير حمص في الازبكيه برضه وعمل قهوته
وكان منافس شرس جدا ليه
ودا بفضل مين بقي يا عزيزي
الاسم دا انت اكيد عارفه كويس
منيره المهديه
سلطانه الطرب بعد كدا
واللي بدات حياتها كراقصه
عزيزي المشاهد لو انت لسه كتكوت صغير
او حتي في سني انا شخصيا ما كنتش اعرفها
منيره المهديه كانت متربعه
علي عرش الغناء لحد ما ام كلثوم جت
البومر اللي ام كلثوم جت حطت عليها
فلك ان تتخيل يا عزيزي
وظهر كمان مقهي الف ليله
في شارع كلوت بك في نفس المنطقه
لصاحبه الخواجه اليوناني مانولي يوانييدس
للاسف يا عزيزي ماليش في ال
علشان اعرف انطق اسمه
ودا يا عزيزي كان اول مقهي مصري
يقدم فيه رقصه الشمعدان
غريبه شويه الرقصه
بس لازم نحترم كل الثقافات وكل الحاجات
وكانت شفيقه القبطيه
اول من اخترع هذه الرقصه
شويه شويه يا عزيزي تحولت منطقه الازبكيه
الي منطقه الترفيه الاولي عربيا
بتاعتنا
يا عزيزي والله هي المصادر اللي بتقول كدا
كانت لاس فيجاس الغلابه
ياه طب ما عايزين نرجع الامجاد
واشتهرت في الازبكيه
اول دفعه من الراقصات الشرقيات
واشتهرت اسماء زي شوق
وشفيقه وامينه الزياته
وزكيه الفقيه وعزيزه الجربانه
يا عزيزي ما كانوش بينقطوها كدا
كانوا بيطبطبوا عليها كدا ويقولولها
الف سلامه اتفضلي يا حاجه
مشكله يا عزيزي الحلقات العربيه
اني بحبها جدا ونفسي اتكلم فيها
ولكن بخاف بقي اني اقعد اهزر كدا
فنبقي بنعور في الناس
لكن احب اقعد اتكلم عن العالم الاجنبي
ما حدش فيه يعرفني
فبالتالي عادي بتريق عليهم واهزر معاهم
كل احترامي يا عزيزي لكل هذه الاسماء
وكل من ذكروا في حلقه من الحلقات
انا بحب كل الناس هات بوسه بقي
وسنه
صدرت اول لايحه منظمه لعمل محلات الرقص
وكان اغلب الراقصات بيسكنوا
في مكان قريب من شغلهم في الازبكيه
وهو شارع محمد علي
تخيل يا عزيزي
يبقي هو الراجل اللي طلع الفرمان
ومنع الرقص وحاربه
وبعدين يعملوا شارع
والرقاصات هنقعد فيه
ويوم ما اتعمل مسرحيه للرقص
كان اسمها مسرحيه شارع
ليه يا عزيزي التاريخ بيحلو عمال نكت
والله يا عزيزي في رايي ان
ودا رايي الشخصي يعني
التاريخ لو كان انسان هيكون دمه خفيف جدا
ولكن للاسف
احنا اللي بناخده علي محمل الجديه
المهم ان كان هناك حاجه اشبه بالنقابات
بتنظم مساله الرقص
وكان مركزها في القاهره واسكندريه بس
لدرجه انها كانت بتفرض ضرايب كبيره جدا
علي العاملين في المهنه
ومش بس المهنه دا كمان كان معاهم
الرفاعيه اللي بيلعبوا بالتعابين
والزجالين والمداحين
اللي كانوا بيمشوا في الشوارع
دول يا عزيزي
ال بتوع هذا العصر
العصر
وخلال هذه الفتره
انحسرت شويه النظره السييه للراقصه
من مهنه مرتبطه بالبغاء
لايه يا
لمرتبطه ب
والله يا عزيزي ليس فقط التاريخ
هو اللي دمه خفيف
ويحب المزح انت ايضا
من مهنه مرتبطه بالبغاء
الي مهنه مرتبطه بالترفيه
لغايه ما جت تاني نقطه
من التقاء الشرق بالغرب
كانت تحديدا يا عزيزي
في ظاهره المعارض الدوليه
دا ال يا
يعني
المعارض اللي كانت بتستضيفها
امريكا واوروبا
في اقيم اهم معرض دولي عالمي
في ولايه شيكاغو
وكان اسمه معرض
وكان الاحتكاك الاهم لفن الرقص الشرقي
في المعرض دا
لما سافرت بعثه من مصر
قوامها حوالي شخص
ما بين بنايين ومهندسين وبياعين
وسحره ورفاعيه ورقاصين ورقاصات
نقلوا يا عزيزي شارع المعز لدين الله الفاطمي
الي شيكاغو
هنعمل لكم نموذج مصغر من شارع المعز
كان يا عزيزي الجناح المصري في المعرض
اللي استمر اكتر من شهور
بيتضرب بيه المثل
خصوصا في عروض ركوب الحمير والقراداتي
وبيع المنتجات المصريه والعطاره
علي وجه التحديد
دا توماس اديسون يا عزيزي
مخترع المصباح الكهربي شخصيا
زار الجناح المصري واعجب بيه جدا
لدرجه انه اتفق مع منظمي الجناح
انه يستخدمه في الدعايه
لمنتجات شركته الوليده وقتها
اخص عليكم يا مصريين وسمعتم كلامه
لكن من بين ال شخص
اللي اشتركوا في المعرض
برز اسم فريده مظهر
ودي كانت الراقصه الاولي في الجناح المصري
كانت يا عزيزي
نمرتها اللي بتقدمها يوميا كومبليت
كان لها تذكره خاصه
فريده مظهر ابهرت الجمهور الامريكي برقصها
رغم انها قصيره وجسمها صغير
ودا اللي خلاها تتسمي في امريكا
ب
ولما انتهي المعرض بنجاح الجناح المصري
فريده ما رجعتش مع اللي سافروا
وقعدت في نيويورك
جالها عرض في كازينو كبير هناك
ولكن تروحي فين يا شمس من علي قفا الفلاح
الشرطه هناك هاجمت الكازينو
ومنعت فريده انها ترقص
بحجه ان رقصها كان بيثير الشهوات
ودا بايعاز من بعض المحافظين في امريكا
لكن في سنه
حصل انقلاب حقيقي في مفهوم الرقص الشرقي
لما احتل اسم
مانشتات الجرايد الامريكيه
كان الخبر ان فيه حفله
عملها اتنين من اثرياء نيويورك
واستعانوا في هذه الحفله
بالراقصه
وقيل انها اتعرت في اخر الحفله
فالشرطه هاجمت هذه الحفله
وقبضت علي الراقصه
مامور قسم نيويورك وهو بيحقق معاها
قال لها اسمك
قالت له محسوبتك
قال لها
قالتله
قال لها
هاتيلي بطاقتك يا بت يا انتي
طلعتله يا عزيزي البطاقه
وهنا كانت المفاجاه
لقي ان اسمها كاترين ديفين
هي مش الراقصه المصريه اسمها فريده مظهر
ما الذي جاء بهذه السيده هنا
الحقيقه يا عزيزي ان من كتر ما كانت
فريده مظهر شخص ناجح جدا
كان هناك بعض الناس اللي بتنتحل شخصيتها
لك ان تتخيل مش بس كاترين
كتير من راقصات امريكا عملوا نفس الفعل
وكانوا بيادوا رقصات خليعه وخارجه
بملابس رقص شرقي
الصوره ارتبطت في ذهن الجمهور الامريكي
بالرقص الشرقي او الرقص المصري
برغم ان الراقصات كانوا امريكيات
لكن مجرد استعارتهم لاسم
لزق التهمه في الست الشرقيه والرقص الشرقي
وظلت او فريده مظهر
اسطوره في امريكا
رغم انها برييه من افعال الراقصات
اللي استغلوا اسمها
وكمان كانت برييه من قضايا كتيره
اترفعت ضدها
واللي سقطت كلها لما ماتت سنه
وجنازتها يا عزيزي كانت جنازه مهيبه
وبمسيره صامته في شيكاغو
اذا يا عزيزي كل ما كان الرقص الشرقي
يطلع يعبر عن نفسه كفن مرتبط بالترفيه
ييجي الغرب يربطه بالغوايه وهز البطن
ادي اخره اللي جالنا من الغرب
ودي يا عزيزي الصوره اللي رسمها
المورخين الغربيين للشرق
واللي كانت كلها
مسرح للخيال العلمي والسياسي
الصوره اللي كانوا شايفينها
هي انه كان مكان للاباحيه المطلقه
والقمع السياسي والظلام والفقر
علي خلاف حضارتهم طبعا
اللي كلها تقدم وعلوم
ودي يا عزيزي كانت وجهه نظر
بتقلل من قيمه الشرق
وبتعامله زي ما جدود الاوروبيين
بيتعاملوا مع الهنود الحمر بالظبط
ولكن الفرق بين الشرق والهنود الحمر
ان الشرق كان عندهم حضاره وموروث
موروث قدر انه يرد بيه
علي النظره الاوروبيه الخبيثه
عندك مثلا تحيه كاريوكا
عندك ساميه جمال عندك نعيمه عاكف
الحقيقه يا عزيزي
اني محتاج اصدمك في اللحظه الحاليه
واقول لك ان مولفه دراسه
الامبرياليه والهشك بشك
كانت شايفه
ان كل اسماء الراقصات اللي قلناها دلوقتي
ما رقصوش رقص شرقي ولا حاجه
دول رقصوا الرقص اللي صوره المستشرق الغربي
ما لهومش علاقه خالص بالرقص الشرقي
المعروف لغايه عشرينيات القرن ال
شذي يحيي قالت كمان
ان فتره تحول الرقص الشرقي
من ظاهره شرقيه فنيه اصيله لظاهره اغواييه
حصلت بين فتره ل تقريبا
وعن نوع الرقص اللي رقصته
رقاصاتنا المشهورات في الوقت دا
استعانت باللي قاله كلوت بك
لما قسم الرقص لانواع
الاول هو الرقص الشرقي الاصيل
وكانت فيه الرقاصه بتهز وكل حاجه
لكنها كانت بتظهر بكل هدومها
وخطوتها كانت محدوده
خطوه يمين او خطوه شمال
خطوه لقدام واحده لورا وانتهينا
اما الرقص التاني
فكان خليط من الرقص الشرقي واليوناني
ودا يا عزيزي اللي الرقاصه فيه
كان مسموحلها انها تتحرك خطوات لقدام ولورا
تنطلق يعني يا عزيزي
اما التالت فكان رقص النحله
ودا اقرب للرقص اللي بنشوفه دلوقتي
وفيه بتتخفف الراقصه من اجزاء كتير من ملابسها
مستجيبه لوجهه النظر الاوروبيه
اما عن حركاتها فهي اشبه بالنوع التاني
النوع اللي وضح فيه التاثير اليوناني
المشكله كمان ان اغلب الراقصات
اللي بقوا نجوم بعد
كانوا بيحتقروا
الراقصات الشرقيات اللي سبقوهم
تحيه كاريوكا مثلا احتقرت جدا
رقص نبويه مصطفي
ووصفت حركاتها بانها حركات هيستيريه
مع ان اللي كانت بترقصه نبويه
هو الاقرب للرقص الشرقي
وخد بقي عندك
ساميه جمال علي نعيمه عاكف
وصولا لجيل جوهره ولورديانا
والناس الحلوه
باستثناءات قليله جدا
حافظت علي الشكل القديم في الرقص
وكان ابرزهن يا عزيزي
سهير زكي وفيفي عبده
دا بجد يا
مش انا والله انا لا افهم شيء في الرقص
بس يا عزيزي الخواجه مش عايز يجيبها لبر
تحسه كدا بيحرجم علي تعريف
يخلي بيه جوهره راقصه شرقيه وخلاص
الباحثين الامريكيين
انتوني شارل و برابرا يانج
في اواخر القرن ال عملوا كدا فعلا
وصكوا اشمل واحدث تعريف للرقص الشرقي
وقالوا انه عباره عن منظومه من الرقصات
يعود منشاها في الاساس
لشمال افريقيا والشرق الاوسط
ولها جذور في وسط اسيا
وتم تهجين المنظومه وتطويرها
في امريكا واماكن تانيه في العالم
واصبح التهجين دا هو الاداء الراقص
اللي بنشوفه دلوقتي
تحس في التعريف دا يا عزيزي
ان هما مش عايزين يزعلوا حد
كانهم بيقولوا ان الرقص الحالي دا هو الفخفخينه
المضروبه في خلاط الشرق والغرب وامريكا
هي مجموعه من المهارات والابداعات
والقطايف واللطايف
برغم انه تعريف كوكتيلي حبتين
وغير دقيق حبات
الا انه يريح ويبسط الكل
عارف يا عزيزي مين الوحيد اللي مش هيرتاح
انت يا عزيزي
المهم يا عزيزي
كانت رحله لتاريخ واشكال الرقص الشرقي
نتمني تكون انبسطت في هذه الرحله
ويلا بقي يلا واحد اتنين تلاته هوب
واحد اتنين شوف الحلقات اللي فاتت
تلاته اربعه شوف الحلقات اللي جايه
خمسه سته بص علي المصادر
سبعه تمانيه
تشترك علي اليوتيوب بس يا عزيزي
قلتلك يا عزيزي ان الحلقه
هاتجيبلك النقطه صح
يلا انزل لمها
يلا يا عزيزي تيجي تريب لالازبكيه
بس يا عزيزي حابب ان انا اقول
ان انا اتصورت مع جوهره
ولو هذا الفيديو وصل ل الف لايك
سوف انزل الصوره
بجد يا
انا عمري كذبت عليك
