عاش عاش يا وحش
يلا ايوه يا وحش
ايوه يا وحش ي
فيه يا ابني
يا كوتش
مش طريقه تمرين ولا تشجيع بصراحه
ليه يا وحش اللي حصل
انت فاكر ان انت كدا بتشجعني
انا مش وحش يا كابتن
ولو سمحت ما تقوليش كدا تاني
عملتلك انا عشان تشبهني بالوحش
وحش حاجه حلوه مش وحشه يا شبح
يا النيله عليا
كمان بقيت شبح الوحش
يا كوتش الوحش دا كاين قبيح ومرعب جدا
انا مش قبيح
طب والشبح
لا دا بتاع احمد عز واخراج عمرو عرفه
انت بتقول
انا بس باحاول افهم
ازاي الوحش والشبح دول حاجات حلوه
يا حبيبي دا مجاز
مجاز انك دبابه يعني
يا ربي
طب معلش واحده واحده
تعالي نمسك الدبابه
مسكتها طب تمام
تعالي نشوف حضرتك اداه حرب
مكونه من معدن وذخيره
انا من لحم ودم
ازاي انا والدبابه شبه بعض
مهو دا مجاز عشان انت هتاكل الحديد دلوقتي
اه مش هاشيله يعني هاكله
هاكل الحديد قولي ازاي بقي
انتم طابخين سبانخ ولا حاجه هه
عشان الحاجه الوحيده
اللي ممكن اكل فيها حديد
يا كابتن مهو دا كله مجاز
انت هترفع بيها عشان تدمر ال
ادمر بيها ال
اه تفرتكها خالص
انت سامع انت بتقول
الكلام دا يحبسك علي فكره
ليه يحبسني يا بطل
اهي اول حاجه عدله تقولها
مع انها كذبه انا عمري ما كسبت ولا بطوله
بس احسن من دبابه ووحش
ماشي يا نجم
ولا نجم برضه مش عاجباك
اه طبعا مش عاجبني
النجم دا جسم كروي فلكي ملتهب
يا استاذ انا مش جسم كروي فلكي
قد اكون ملتهب
خلاص خلاص حقك عليا يا راجل يا
انت دا يا راجل يا
حلو كدا اديني شيلتلك كل المجازات
استسمحك نرجع للمجازات تاني
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
سنه بيقوم اتنين باحثين
في جامعه ستانفورد بمجموعه تجارب
قسموا في هذه التجارب الناس لمجموعتين
وادوهم تقرير بيتكلم
علي زياده معدلات الجريمه في المدينه
المجموعتين قروا نفس التقرير بالظبط
بنفس الاحصاييات
غيروا بس حاجه واحده بس
المجموعه الاولي كان فيه تعبير في التقرير
بيشبه الجريمه بوحش بيفترس المدينه
والمجموعه التانيه كان بيتم تشبيه الجريمه
بفيروس بينتشر في المدينه
فيما عدا هذين التشبيهين فالتقرير هو هو
بعد كدا بياخدوا الناس المجموعتين دول
ويسالوهم علي رايهم في حلول المشكله
المثير للاهتمام انهم لقوا التشبيه المستخدم
اثر علي الحلول المقترحه
المجموعه الاولي كانوا مفتريين شويه
كانوا بيقترحوا حلول
زي ان احنا نقبض علي الناس
نحبسهم ونشدد العقوبات
اما المجموعه التانيه فاغلبهم قال
ان احنا المفروض نفهم الاسباب
عشان نعرف نعالج المشكله
ونستخدم سياسات اصلاحيه زي التوعيه
كان فيه تركيز
علي محاربه الفقر وتحسين التعليم
يا سلام يا
دا النوعيه التانيه طيبه اوي
المجموعه الاولي كفره ما يعرفوش ربنا
والله يا عزيزي انت اللي طيب
وما فيش منك في الدنيا اتنين
خلينا الاول نختصر النوعين دول من الحلول
اول حل هو المحاربه والعقاب
دا راي المفتريين بتوع المجموعه الاولي
اما الحل التاني فكان تشخيص وعلاج
دا راي الجماعه الطيبين
اللي في المجموعه التانيه
الفكره هنا يا عزيزي
مش بس في فرق التشبيه
ولكن لان فيه ناس في المجموعه التانيه
قرت عن الجريمه كفيروس
ولسه مع الحل بتاع المحاربه والقوه
دا معناه ان التشبيه مش سحري
ولكن التشبيه ما زال بيعمل
تغيير ملحوظ في النسبه
في تجربه تانيه العلماء قالوا
هنحط التشبيه دا في المستخبي منه
مش هنلفت نظر الناس له
هنشيل من النص كل الجمل
اللي هي امتداد للتشبيه
مش هنقول غير كلمه واحده في البدايه

عشان هنا التشبيه ما يتكررش ويكون واضح
فلقوا ان الحلول المقترحه
انقسمت برضه لنفس الشكل
الناس اللي بتشوف الجريمه
بيتم وصفها كانها وحش
بيبقوا غاضبين اكتر
الناس اللي بتشوف الورقه
اللي بيتم وصف الجريمه فيها كانها فيروس
بتبقي متفهمه وعايزه تفهم
عشان تحل حلول جذريه اكتر
السوال هنا ازاي كلمه واحده تبقي كفايه
ازاي كلمه واحده تعمل الفرق دا
خلينا نطلع يا عزيزي واقولك
في كتاب
تشبيهات بنعيش بيها
بيقول جورج لاكوف ومارك جونسون
ان الاستعاره اللي زي
مش بتشتغل بس علي مستوي الكلمات
يعني مش بنشبه كلمه بكلمه
لكن المشبه به الوحش المفترس او الفيروس
بيستدعي منظومه كامله في عقلنا
الوحش يا عزيزي من يوم ما احنا عرفناه
واحنا بنعمل معاه
بنصطاده وبنحبسه وبنموته
الفيروس لما بنيجي نتعامل معاه
بنحتاج ان احنا نشخصه نفهمه
وبالتالي نعالجه ونعمل لقاح ونمنع العدوي
كل المنظومه اللي في مخيلتنا
لما بنيجي نعمل التشبيه
بتروح علي الحاجه اللي بنشبهها
يعني المشبه هنا اللي هو الجريمه
بيتنقله كل الصفات اللي موجوده
في الحاجه اللي بيتشبه بيها
هنا يا عزيزي الموضوع ما لهوش علاقه
بمفتريين ولا طيبين
التشبيه كان هو المحرك
اللغه اللي بتوصف حاجه
هي اللي بتقدر تحرك عقلنا
وبالتالي تحرك وتاثر في تصرفاتنا
واحد يقولي يا
واحنا ليه اصلا نشبه حاجه بحاجه
ما كل قرد يلزم شجرته
هي الاشياء مش كفايه بذاتها
خليني اقولك ان غالبا المشبه
بيكون فكره معقده او مجرده
عشان كدا بنعمل هذه التشبيهات
عشان هذه التشبيهات
مالوفه معروفه وبسيطه
فتقدر تساعدنا اننا نفهم الحاجه
اللي بنحاول نشبه بيها
هنا يا عزيزي لو فكرت في الموضوع
هتلاقي ان الواقع ممكن يتغير
دا يخليك لما تبص للاستعاره
تجدها مش مجرد شيء جمالي
بيخلي اللغه شكلها حلو
ولكنه جزء اساسي في عمليه التفكير
وعمليه التصرف الناتج عن هذا التفكير
انت عارف يا عزيزي المرعب
المرعب ان الناس لو جيت سالتها
انتم ليه اتصرفتم كدا
ما حدش هيقولك عشان شفت الكلمه الكذا
قبل كلمه الجريمه
العالم ايريك ريندفليش
بيلفت نظرنا لحاجه مهمه جدا في الاستعاره
وهي انها جزييه
يعني
هو احنا بنختار التشبيه علي اساس
علي اساس وجود تشابه بين الحاجتين
ايريك ريندفليش بيقول ان احنا
لما بنيجي نختار حاجه بنشبهها بحاجه تانيه
دايما بيبقي فيه نقط معينه في التشابه
الحاجتين ما بيبقوش متشابهين بشكل متطابق
والا يبقوا نفس الحاجه
دا بيلفت نظرنا
لحاجه مهمه جدا في الاستعاره
وهي انها جزييه
جزييه بمعني
ان اه فيه اختلافات بين الحاجتين
بس الاختلافات هنتجاهلها دلوقتي
اللي بيحصل ان التشبيه
زي ما بيوضح جزء ودا المهم
الا انه كمان بيخفي جزء ودا خطر
تعالي نشوف
اللي حصل مع فيروس كورونا مرض اهو
الباحثه اميره عكاره
في مقالها الوباء كاستعاره
بتجمع الاستعارات
اللي تم استخدامها في وصف الكورونا
ولو جيت بصيت علي شغلها
هتلاقي اكتر تعبير تشبيه مستخدم
هو استعاره الحرب
الله العنف دا
هو المرض مش المفروض يا
يخلينا طيبين ومتفهمين
حد زي الرييس الفرنسي ايمانويل ماكرون بيقول
نحن في حرب صحيه خطيره
مش احنا قلنا ان التشبيه
بييجي بمنظومه كامله
الصور والذكريات والعناصر
ومين هنا ومين هناك
عشان يستدعيها جوا دماغك
الحرب بقي بتستدعي في دماغك الاعداء
فلما تشوف
وزير الخارجيه الايطالي لويجي مايو
بيقول ان ايطاليا حاليا في حاله عداوه
مع عدو غير مريي وهو الفيروس
وايه كمان بييجي مع الحرب
الخطط والاستراتيجيات
الرييس الامريكي السابق دونالد ترامب بيقول
انه رييس في زمن الحرب
والحرب بتستدعي في ذهنك كمان
اوضاع استثناييه وجرايم حرب
فتلاقي الرييس التونسي قيس سعيد
بيعتبر الناس اللي بتحتكر الغذاء
في الوقت دا مجرمين حرب
وهتلاقي اجراءات وسياسات زي فرض الحظر
واغلاق الحدود ومشاكل في حركه الطيران
كمان بنلاقي ان الطاقم الطبي
بقي اسمه الجنود والمقاتلين
الابطال من الجيش الابيض
الباحثه اميره عكاره بتلخصلنا الاختلافات
اننا لما نكون في حرب
كل دوله هتهتم بنفسها
وهتشوف ان الاخر هو عدو او مصدر خطوره
هنقفل الحدود هنخاف من الاجانب
مش هنهتم بمساعده حد
في وقت الحرب
فيه طاعه للقاده وتنفيذ للاوامر
الطاقم الطبي المفروض بيقوم بشغله
بس مش تحت ضغط وتهديد لحياتهم
والا في المقابل هيبقوا متهمين بالخيانه
ما احنا وقت حرب
لو ما عملوش شغلهم بشكل مظبوط
وبشكل فيه تضحيه يبقوا متخاذلين
لاننا في حرب
كل حاجات بتتطبق علي الحرب
مش بالضروره بتتطبق علي الوباء
في دراسه اتنشرت في بعنوان
بتوضح اد التشبيه دا
رفع من توقعات الناس تجاه الاطباء
باعتبارهم جنود موتهم متوقع
وتضحيتهم مفروغ منها
ودا خلي منظمه العفو الدوليه
تصدر تقرير في يونيو
عن فشل حمايه الاطباء والممرضين
خلال موجات الوباء
ودا مرتبط بتوقع لوفاتهم لانهم جنود
فكدا احنا ركننا علي جنب
المنظومه الخاصه بالمرض
اللي هتخلينا نتعاطف مع كل المرضي
وبدلناها بمنظومه الحرب بكل عنفها
تشبيه المرض بالحرب
مش بس خطره بيمتد علي الطبيب
ولكن دا بيوصل للمريض نفسه
في كتابها الجميل
بتقول سوزان سونتاج
عن تشبيه المرضي بالمحاربين
ان المرض ليس استعاره
وان التشبيهات اللي جايه من الحرب
مش مناسبه للمرضي
لانها بتحطهم تحت ضغط
ومسيوليه الانتصار في الحرب
وفعلا بنلاقي الخطاب الرسمي البريطاني
زي ال
بيستخدموا تشبيه الرحله بدل الحرب
استخدام الحرب كتشبيه شايع جدا
لانه بيستنفر طاقه الجميع
للتعامل مع شيء بعينه
التشبيه دا مش بس بيستخدم مع الامراض
هنلاقي كلام زي الحرب علي المخدرات
الاستعاره اللي بدات مع الرييس نيكسون
لما اعلن سنه
ان المخدرات هي العدو الاول
وبعده ريجان في التمانينات
الاستعاره تحولت بالفعل لحقيقه
ونتج عنها عقوبات اكثر قسوه
لدرجه ان الاتنين الباحثين
اللي في جامعه ستانفورد
بيقولولنا انه من وقتها
معدلات السجن في الولايات المتحده
اتضاعفت اكتر من مرات
طب يا ادينا عرفنا غلطنا
ما عدناش هنشبه حاجه بالحرب
الموضوع يا عزيزي عامل ببساطه
زي ما يكون عندك سلك
انت حطيته في جيبك بقاله فتره
وبعدين بتطلعه فهو داخل في بعضه كدا
وعمال انت بتفكه
بحيث ان انت تقدر تطلع سماعه
وتبدا تمسك السماعه وتعديها بقي بين ال
شفت يا عزيزي التشبيه في دماغك
كان مجرد فكره مجرده ما لهاش وجود
ثم انا عملتلك تشبيه يشبهلك الشبه
استدعيتلك منظومه وافكار وتشبيهات
وصور وسلك ابيض وسماعات
عشان كدا استخدام تشبيه زي تشبيه الحرب
لا يمكن يقدر يقف
لانه ببساطه ممكن يكون ايجابي
هاشرحلك ازاي
في احدي الدراسات جمعوا محادثات
وصلت لفوق ال الف كلمه
بين اعضاء لمنتدي لمرضي السرطان
وكمان موقع للمتخصصين
ولقوا ان اكتر تشبيهين موجودين
هما الحرب والرحله
وان تقريبا كل كلمه
فيهم من ل تشبيه
بيتم استخدام هذه الكلمات
علي موضوعات حساسه معقده
لحد هنا حلو
الدراسه بتقول ان كل تشبيه من الاتنين
ممكن يكون سلبي او ايجابي علي حسب السياق
يعني تشبيه الحرب
ممكن في بعض الاوقات يكون سلبي
زي ما شرحت سوزان سونتاج
يخلي احيانا المرض هزيمه
والمريض مسيول عن هذه الهزيمه
وبالتالي المريض يحس بالذنب
زايد ان المريض مفعول بيه
واحيانا التشبيه دا بيكون ايجابي
لان المرضي بيوصفوا نفسهم
علي انهم محاربين
ودا بيديهم احساس بالقوه والفخر والعزيمه
والاراده عشان ياخدوا ادويه طعمها مر
ويتعرضوا لعلاجات مولمه
فهنا تشبيه الحرب
بيخليهم يقدروا يتعاملوا مع المرض
بيخليهم يقدروا يساندوا بعض ويتحدوا
لان برضه ما فيش حد بيحارب لوحده
كتف في كتف
وهنا لقوا ان نص التشبيهات العنيفه
كانت بتستخدم بشكل ايجابي
كذلك الحال في حاجه زي تشبيه الرحله
اللي احنا شايفينه حلو وجميل
وال بتنادي بيه
من الناحيه الايجابيه بيديك احساس
ان فيه هدف وان فيه طريق انت بتمشيه
وان فيه صحبه
وبتشير للكلام الايجابي في التجربه
ولكن كمان بتدي احساس ان المرضي مفعول بيه
ما اختاروش الرحله وما اختاروش الوجهه
وما لهومش سيطره علي اللي بيحصل
واحيانا ممكن تلفت النظر لصعوبه الطريق
ولوجود خط في النهايه
الباحثين لقوا ان الاستخدام السلبي للرحله
اللي بيوصل احيانا في مضمونه قله الحيله
يمكن يبقي اكتر من الايجابي
انا اتلخبطت
ازاي التشبيهات اللي احنا شايفينها ايجابيه
طلعت سلبيه
والتشبيهات اللي احنا شايفينها سلبيه
طلعت ايجابيه
ما تخلي العلماء دول يثبتوا علي حاجه
العمل هنا ان احنا ما نلغيش التشبيه
لا بالعكس
المرضي بيستخدموا التشبيهات كتير
ودا بيدل علي ان التشبيهات بتساعدهم
ان هما يعبروا عن نفسهم للناس وليهم
وعن جوانب مختلفه في تجربتهم
وكل الموضوع بس
ان انت تختار التشبيه المناسب للسياق المناسب
وتجوز التشبيه للسياق
خليني اقولك امثله تانيه
كان تشبيه الحرب تشبيه ايجابي
عاده الاخبار بتشبه التغير المناخي
يا اما كانه حرب يا اما كانه سباق
ولما دراسه شبيهه
اتعملت علي مجموعتين من الناس
لقوا ان اللي اتقدملهم التغير المناخي كحرب
حسوا ان الموضوع خطير وعاجل
وكانوا علي استعداد لاتخاذ خطوات
الله طب ما تشبيه الحرب حلو يا
امال انت خدعتنا ليه
يا عزيزي هو انا كل ما اقولك
تروح يمين تروح يمين تروح شمال تروح شمال
انا قلتلك علي حسب السياق ال
ما فيش حاجه اسمها تشبيه حلو ولا وحش
فيه تشبيه بيساعد صاحبه في وقت معين
وفيه تشبيه بياذي صاحبه في وقت معين
وبرضه علي حسب السياق
اللي ممكن يكون معقد ومتاثر
بعوامل كتير جدا
خليني اضربلك مثال علي دا
المهاجرين اللي اعدادهم كبيره
بيتم تشبيههم بالفيضان
وفي احدي الدراسات
اللي حللت خطاب للحزب المحافظ
في الفتره من ل
زايد خطاب علي مواقع زي
و
لقوا ان اليمين البريطاني في البرلمان
بيستخدم تشبيهين مع المهاجرين
بيشبه الهجره بانها حاجه
زي الكوارث الطبيعيه فيضان مثلا
ويشبه بريطانيا بالوعاء
اللي الضغط عليه هيخليه ينفجر
هنا التشبيه خلانا نتخيل الصوره
عن ان بريطانيا كلها مهاجرين
وكل ما هنزود اكتر
كل ما بريطانيا هتنفجر
مع ان دا طبعا مش دقيق
خلينا نفهم اصول التشبيه دا جايه منين
الطبيعه الجغرافيه لبريطانيا
اللي مخلياها عامله زي جزيره عملاقه
متحاوطه بالميه ودايما حاسه بخطر
فالتشبيه بيقول ان فيه تهديد معرضين له
فبياخد من الفيضان كونه ظاهره عنيفه
مدمره وما فيش سيطره عليها
محتاجين نمنعها
ونبني حصون في وشها وسدود ونقفل المحابس
وبالتالي تحصل سياسات ضد المهاجرين
في حين ان برضه لو تاملنا
تشبيه المهاجرين علي انهم فيضان
ممكن يبقي ايجابي
في دراسه اتعملت علي تشبيهات المهاجرين
في المقالات اللي اتنشرت بين و
في جريده
اللي هي اهم جريده في مدينه اوكلاند
اللي هي اكتر مدينه
فيها مهاجرين في نيوزيلاندا
والاهلي بيعلم عليهم
في كل كاس عالم في الانديه
وبيعلم مجاز
بتقولنا الدراسه
ان التشبيه بيعكس دور المهاجرين
في تنميه الاقتصاد في نيوزيلاندا
فهنا الاشاره للجانب الايجابي المفيد للفيضان
الفيضان اللي ممكن ييجي معاه
الخير والمواد المفيده للتربه
وهنا التشبيه برضه بيشبه المهاجرين بالميه
وبالرغم من ان نيوزيلاندا زيها زي بريطانيا
جزيره حوالينها ميه من كل حته
الا انه في هذه الحاله هو تشبيه ايجابي
اللي بيحدد تاني معني التشبيه
هو عوامل كتير
جغرافيا سياسه اجتماع تاريخ
يا ما بلاها تشبيهات
خلي الناس واضحه وسالكه
ليه لازم نقعد نشبه
في مقاله

دونالد هول بيستخدم كلمه
عشان يوصف الخوف من تعبير مجازي وكرهه
وهنلاقي الكره دا
زي ما هو عندك كدا عند بعض الفلاسفه

زي افلاطون زي توماس هوبز
زي احمد جمال سعد الدين
افلاطون مثلا في تصوره للمدينه المثاليه
طرد منها الشعراء
لان لغتهم المجازيه والاستعاره
اللي بيستخدموها في الشعر مضلله في رايه
سامع يا فواد حداد
سامع يا عمرو يا حسن
يعني انا الذي نظر الاعمي الي شعري
واسمعت كلماتي من به صمم
تخصص بقي انت يا دكتور عنتره هه
عشان انت مش داخل معانا
الجنه بتاعه افلاطون هه
عندك مثلا توماس هوبز
اللي بيقول ان اللغه المجازيه
بتستخدم لخداع الاخرين
وجون لوك بيقول ان اللغه المجازيه
بتدس افكار خاطيه
وبالتالي ممكن تضللنا
ولما كتب جورج اورويل
سنه
اتكلم عن قوه الاستعاره
لكن كمان حذر من سوء استخدامها
خصوصا في سبيل ال
فمن الاخر هو المعني الحرفي بس كدا
بس يا عزيزي
كلهم استخدموا المجازات والاستعارات
اللي هما خايفين منها
يعني مثلا واحد من اشهر المجازات
في تاريخ الفلسفه كان مجاز الكهف
واللي عمله مش جوز عمتي دا افلاطون
افلاطون كان بيتخيل ان في هذا المجاز
هناك مجموعه من الناس
عايشين حياتهم كلها جوا الكهف
عمرهم ما طلعوا منه
وعلي الحيطه بيشوفوا ظلال الحاجات اللي بره
ولانهم عمرهم ما طلعوا من الكهف
ففاكرين ان الظلال هي الحقيقه
هل هنا افلاطون بيتكلم عن كهف حرفيا
لا دا استخدام لمجاز عشان يقدر يشرح فكرته
ورويته للحقيقه وحدود المعرفه
اما بقي هوبز فشبه الدوله بتنين وحش ضخم
في كتابه الشهير
اللي بيتكلم فيه عن نظريات الحكم
اما بقي جون لوك فرويته للمعرفه
قال ان الانسان بيتولد وعقله زي الورقه البيضا
اللي بعد كدا هيتكتب عليها
الورقه البيضا تشبيه ولا مش تشبيه
فيه ثغره في اللي انت بتقوله دا
لان انت اتكلمت علي كل الناس
وما اتكلمتش علي
فين المجاز بقي
اللي عند
عزيزي معلش يعني معلش يعني
انا حمار مش فاهم حاجه
اشهر روايه لجورج اورويل اسمها هه
مش اسمها مزرعه الحيوان
بتتكلم علي حيوانات عادي
الحيوانات ما بتحاولش تعمل
لاي حاجه
معلش يا ابو حميد بس وسوال
روايه مزرعه الحيوان
اللي هي طبعا لا بتتكلم عن مزرعه
ولا بتتكلم عن حيوانات
دا كان بيتكلم عن الثوره الروسيه عادي
وايه عايزين يكتفوا بالعقل والمنطق
خليني اقولك ان العالمين لاكوف وجونسون
قالوا بما ان ما فيش مفر
من استخدام المجاز او التشبيه
وما دام كل تشبيه بيستدعي منظومته
وبيخلق واقع جديد
فخلينا نفكر العالم
اللي بيخلقه هذا التشبيه
ويا تري هذا العالم في صالحنا ولا لا
يعني مثلا بتجمعلنا الباحثه اميره عكاره
تشبيهات بديله لفيروس كورونا
واكثر انسانيه في التعامل مع الازمه
روساء زي الرييس الالماني
وصف الكورونا بانه اختبار
وقال ان دا مش حرب
وان الدول ما ينفعش تخاف من بعض
بالعكس هو شايف ان دا اختبار لانسانيتنا
وهو شايف انه دا هيطلع
الجانب الاحسن والجانب الاوحش في كل واحد فينا
خليني اقولك ان دا ممكن يبقي تشبيه ايجابي
لانه بيخلينا نتعاون سوا
في حاله الكوفيد
التشبيهات الرياضيه كانت برضه مفيده
زي المباراه ضد الجايحه
او تعبير تعالي نجدف سوا
فكره البحث عن التشبيهات البديله
كنتيجه لفهمنا في اثر الاستعاره علي تفكيرنا
بقت حاضره كمان
في الميادين البحثيه
بقي فيه باحثات زي اينيس اولزا
الباحثه في علم اللغه في جامعه نافارا
وبولا بيريز سوبرينو
الباحثه في اللسانيات المعرفيه
وفيرونيكا كولر الباحثه في علم اللغه
في جامعه لانكستر
مهمتهم وشغلهم الشاغل ان هما يلاقوا
تشبيهات بديله اكثر انسانيه
الاستعاره كمان بيتم استخدامها بشكل اكبر
في الاماكن اللي بيعجز فيها الشخص
عن وصف حالته
زي مثلا المرض النفسي
جزء من العلاج النفسي بالكلام
معتمد علي وجود بدايل استعاريه
فيها المريض بيشبه وضعه بتشبيه معين
التشبيهات بتكون مهمه
لانها بتساعد المريض
ان هو يفهم مرضه او يفهم نفسه
وبالتالي يقدر يعبر عنه
عشان يتلقي العلاج الصح
ويقدر يتعامل مع دا
كحاجه كحاجه براه
فالمعالج يقدر يفهم ويستوعب
ويحاول يطور الاستعاره
ويفهم معناها اكتر واكتر عند المريض
واحيانا لو التشبيه مضر
الدكتور يفهم المريض ان دا مش وضعه
دا التشبيه بس
مثلا تشبيه الذكريات السييه بالسجن
المريض هيفضل يتكلم طول الوقت
علي انه محبوس جواها
مش هيقدر يحكيها زي ما عاشها
فهنا دور المعالج اولا انه يعرف ان هو
بيفكر بهذه الطريقه من خلال هذا التشبيه
ويساله عن تفاصيل اكتر
ليه شايف التشبيه دا اكتر تشبيه بيوصف حالته
ويساله عن تفاصيل اكتر في السجن
عشان يعرف حالته اكتر واكتر
ولما يقدر يطور معاه التشبيه
ممكن اصلا يغيرهوله
عشان يجنبه الصوره السلبيه اللي هتكون في عقله
تجاه تشبيه زي السجن
وبالتالي الدكتور يقدر يساعد المريض
انه يلاقي استعارات جديده تحسن من حالته
لا انت ممكن ما تكونش مش جوا السجن
لا انت تقدر تعمل ذكريات جديده
لا انت تقدر تغير في حاجات
ما تخليكش محبوس
انت ما انتاش اسير انت حر
انت تقدر تتحرك بره افكارك ومشاعرك وذكرياتك
لو لقيت التشبيهات المناسبه
دا ممكن يبقي مهم جدا في العلاج النفسي
علي حسب كلام باحث المناخ كريس شو
فاكبر تحدي قدام علماء المناخ
في التعامل مع القضايا المصيريه
في حياتنا علي الكوكب
مش بس الوقوف ضد انبعاثات الاحتباس الحراري
وانما ان احنا نلاقي
مناسبه تشبيهات مناسبه
تقنع عدد كبير جدا من الناس
وتقنع عدد كبير من القاده
ان هما يتصرفوا ياخدوا
هنا يا عزيزي متخيل
عالم مش دوره بس انه يكتشف طريقه لحل ازمات
ولكن ايضا يكتشف طريقه في قدرته
علي التواصل مع صناع القرار ومع الشعوب
التشبيه هنا بيصبح ذو اهميه لبقاء الانسانيه
ويبدا يبقي عندك كدا معضله
هل نستخدم ميتافورات الحرب
هل نبدا نستخدم ميتافورات الحب
هل نبدا نستخدم ميتافورات الاحتياج
هل نبدا نستخدم ميتافورات السباق
نعمل زي فيلم
ونسميها
ونحسس الناس انها عندها واجب
تجاه امها الطبيعه
ولا نفهمهم ان حرب
وان فيه خطر علي حياتهم
وانهم محتاجين يتصرفوا
كجنود شجعان بيحاربوا عدو
ولا نفكرهم ان دا لو مش هيحصل لينا
فهيحصل لولادنا
ناس احنا بنحبهم وبناخد بالنا منهم وبنرعاهم
كلها مجازات
مجاز فيهم هيحرك الناس
هو سوال هيحدد مصيرنا علي هذا الكوكب
في النهايه يا عزيزي
ال او الاستعاره
هي نضاره بتستدعي بيها صوره للعالم
او علي حسب كلام اورويل
لانك دايما بتشوف العالم بعيون مخاوفك
زي ما شفنا يا عزيزي
وجود تشبيه او مجاز حلو
مش بس ممكن ينقذ العالم
دا ممكن برضه يدمره
دا ممكن يتسبب في جرايم قتل
ممكن يتسبب في ابادات جماعيه
ممكن الناس اللي احنا بنكرههم
نسميهم صراصير
زي ما حصل في حاله التوتسي والهوتو
ممكن الناس اللي بنكرههم
نسميهم حيوانات بشريه
بحيث ان احنا نسحقهم ونقتلهم ونبيدهم
المجازات برغم انها مجرد كلام
الا انها قادره بالفعل انها تنقذ العالم
وتغرق العالم في دم اكتر
بس كدا يا عزيزي اخيرا وليس اخرا
ما تنساش تشوف الحلقات اللي فاتت
تشوف الحلقات الجايه
تنزل تبص علي المصادر
ولو احنا علي اليوتيوب نشترك علي القناه
