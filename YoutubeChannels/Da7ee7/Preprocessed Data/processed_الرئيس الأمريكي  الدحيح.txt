اقعد اقعد يا حاج
انا هاظبطك ما تقلقش خالص
انا مش حاج انا ال
عندي انتخابات قريب وعايزك تشهيصني
انتخابات يا حاج
انت اللي زيك بيطلعوا معاش

مشكلتي
انت فاهم يعني ال
لا الحقيقه مش فاهم
كل ال في الرايحه والجايه
يقولولي ان انا كبرت ولا مواخذه خرفت
لا لا ما لهومش حق والله يا
المهم انت يا حاج عايز شعر ولا دقن
يا حاج
جري يا خواجه انت نمت ولا
انت مين
بتعمل بالمقص دا
انا فين فين ال
اهدا يا حاج انا عم مراد الحلاق
اه صح
المهم عايزك تعملي حلقه تخليني شباب
عشان اعلم علي منافسي ترامب افرسه
يا حاج بايدن انا حلاق مش ساحر
قولي انت بس تحب تصبغ
ولا اعملك قصه كريستيانو
دا شغل قديم
انا عايز الجديد منه يا قلب اخوك
اوبا دا انت طلعت شقاوه قديمه بقي
بس قديمه بزياده شويه
سيبلي نفسك خالص
بص بقي كدا يا ريس
قصه ممنوعات الممنوعات

مش عارف ازاي شعري طول كاني في
بس بصراحه ناقص علي الشياكه حته
خش يا امريكي
لما نقول الجاكت البامب
الكل يقول استر يا رب
لما نقول الجاكت البامب
الكل يقول استر يا رب
يا حاج
يا ساتر يا رب

الحساب طيب

اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
في كتابه مقدمه قصيره عن الانتخابات
بيقول ساندي مايسيل ان انتخابات امريكا
مش بس بيستناها الامريكان ولكن العالم كله
ودا يا عزيزي لان هذه الانتخابات ببساطه
هتجيب شخص بيتحكم في اكبر اقتصاد في العالم
بناتج محلي النهارده قيمته تريليون دولار
الراجل بيخش هذه الانتخابات
بيبقي حته عضو في حزب
طبعا ممكن يبقي عضو كبير في الحزب
ولكنه بيبقي عضو في حزب
ويتحول بعد كدا الي
الراجل دا الناس كلها عارفاه
معاه اكواد لاطلاق راس نووي
لاي مكان في العالم
قادر يحرك جيوش لاعدايه
من خلال قاعده عسكريه علي الكوكب
الجيش الامريكي بيتمتع حاليا
باعلي معدل انفاق عسكري في العالم
وكمان بيقدم مساعدات لحلفايه واصدقايه
قيمتها يا عزيزي مليار دولار
بتروح لاكتر من دوله
تخيل يا عزيزي ان كل القوه الجهنميه
واجهتها انسان واحد
دا راجل محظوظ اوي
يا رب ابقي زيه اه
خليني اقولك يا عزيزي
ان حياه الرييس الامريكي
ليست حياه سهله بصراحه
في دراسه اتعملت سنه
حللت نفسيا اول رييس امريكي
فلقت ان منهم
عانوا من امراض نفسيه وعقليه
زي الاكتياب وال
لان علي حسب اللي عمل الدراسه
جوناثان دافيدسون
فمهنه الرييس ضغطها مرعب
لو فكرت يا عزيزي في روساء
بحجم ابراهام لينكولن محرر العبيد
شايف يا عزيزي قاعد علي التمثال
بثقه وشموخ ازاي مالي مركزه
اللي ما تعرفهوش يا عزيزي
ان لينكولن عاني من الاكتياب الشديد
لدرجه انه صرح لحكومته
انه عنده رغبه في شنق نفسه من كتر الضغوط
وفي الوقت اللي كان العالم
وثق في قدره لينكولن
علي انقاذ امريكا من الحرب الاهليه
فلينكولن حتي مش هيكون واثق
انه يمشي ومعاه سكينه
لانه خايف انه في لحظه ياس
يستسلم لاكتيابه ويموت نفسه بيها
تبص مثلا علي جورج واشنطن
اول رييس امريكي العاصمه باسمه
الراجل دا علي حسب وصف
البروفيسور دين سيمونتون
كان شخص خجول جدا وعصبي
وليه مواصفات ما تكسبش مرشح
في انتخابات رياسيه حديثه
ازاي زمان كانوا بينتخبوا ناس بالمواصفات
مكتيبه وحزينه ومكسوفه
دا يتقطع في مناظره
الحقيقه يا عزيزي انه علي حسب بعض المصادر
الصوره والكاريزما
ما كانوش حاجه مهمه اوي وقتها
لان الرييس الامريكي
كان بياخد كل قراراته ورا باب مقفول
ما بيطلعش للناس ولا حتي بيخطب كتير
كل عيوبه مش متشافه
التغيير بيحصل لما الولايات المتحده
بتخرج من عزلتها
وتقدم نفسها كقايد للعالم الحر
وقتها صوره الرييس الامريكي
هتكون هي العامل الحاسم
في تغيير مجري التاريخ
لا انجازاته ولا قراراته ولا ماضيه
في ديسمبر
بعد شهر من نهايه الحرب العالميه الاولي
وصل الرييس الامريكي وودرو ويلسون
الي اوروبا
عشان يتفاوض علي معاهده استسلام المانيا
اوروبا استقبلته استقبال الابطال
بلافتات مكتوب عليها
بيلقبوه يا عزيزي بان هو منقذ البشريه
لان تدخل امريكا
هو اللي حسم الحرب لصالح الحلفاء
ويلسون هييجي وفي جيبه
اهم مبادره
في تاريخ السياسه الامريكيه الخارجيه
الراجل هيقرر ان يا جماعه
ما ينفعش تفضل معزوله ورا المحيط
احنا عايزين نتدخل
في الشيون الخارجيه بتاعه البلاد
خصوصا ان اصبح عندنا راس مال مادي ومعنوي
يسمحلنا ان احنا نقود العالم
وبيرسم بقي النظام العالمي الجديد بعد الحرب
ودا من خلال حاجه اسمها
ال عصبه الدول
يا عزيزي المفروض انها منظمه عالميه
هتحل للدول خلافاتها بشكل ديبلوماسي
يا عزيزي قعده بلدي كدا
نحل فيها مشاكلنا بكبايتين شاي
مش لازم بقي حروب وفرهده
ورايحه فين يا
رايحه
وجايه منين يا
جايه من
خلاص بقي
المفروض يا عزيزي اعضاء
ال دول يتوحدوا
من خلال ما يعرف بال
وهو بند بيلزم كل دول عصبه الامم
ان هما يدافعوا
عن دوله فيهم تتعرض لهجوم
فكره ويلسون هتبهر الناس
ما عدا مجموعه واحده
الشعب الامريكي نفسه
خليني اقولك يا عزيزي
ان كتير من الامريكان وقتها
كانوا مومنين بال
خلينا احنا ورا المحيط
ناكل اللي نزرعه ونزرع اللي ناكله
في حالنا كدا
ما لناش دعوه ب ومشاكلها
امبراطوريات قديمه
وعندها ارث استعماري هيفرهدونا وراهم
وبال
هنبقي مضطرين كل شويه نخشلنا في حرب
ويلسون هيغلب مع شعبه
لدرجه ان هيبدا يطلع كاريكاتيرات
بتصوره علي انه بيشد امريكا بالعافيه
ان هي تخش عصبه الامم
في سبتمبر
هيقرر ويلسون انه يخوض جوله
في كل الولايات الامريكيه
لاقناع الشعب بمشروعه
اللي هيقدم امريكا كقوه شابه
قادره تقود كل امبراطوريات اوروبا العجوزه
المشكله يا عزيزي ان مشروع ويلسون دا
كان مشروع شاب
بينما بقي ويلسون نفسه
صورته مش شبه مشروعه
ويلسون كان بصراحه
هييته بتوحي بكبر السن

وكان عنده تاريخ من المشاكل الصحيه
منهم السكتات الدماغيه الكتير
اللي كانت بتجيله
لدرجه ان الاطباء تنباوا
ان صعب جدا ان الراجل دا يكمل مدته الاولي
انا شايف ان الادعاءات
اللي الدكاتره بيقولوها ادعاءات كاذبه
والراجل شكله في الصوره كدا انه
عزيزي خليني اقولك يا عزيزي
ان انت عينك وحشه وجبت الراجل الارض
خلال جوله ويلسون في كلورادو هينهار
ويصاب بسكته دماغيه
هتادي لشلل في نصفه الايسر
وعمي جزيي في عينه اليمين
اصابه هتخليه حتي مش قادر يوقع باسمه
المتوقع هنا ان الرييس وقتها يستقيل
وييجي مكانه نايب او وجه جديد
حد يقدر يشيل مشروع كبير
بحجم عصبه الامم
ولكن طبيب الرييس دكتور كاري جرايسون
وبالاتفاق مع زوجه الرييس
هيقرروا يخبوا تداعيات الاصابه
عن الشعب والكونجرس
وكمان هيخبوا مشاكل الرييس الصحيه
عن الرييس
انت بس بتدلع بتشوف غلاوه الشعب عندك
يا راجل قوم بقي بلاش كلام فاضي
اللي هيحصل يا عزيزي
ان زوجه الرييس هتبدا تحل محله في السر
وهتتحول علي حسب بعض المصادر
الي رييس فعلي
لالولايات المتحده الامريكيه
زوجه الرييس هتبدا تاخد القرارات بداله
والمقابلات هتحصل من خلالها
لدرجه ان بعض المورخين هيعتبروها
اول سيده تكون رييسه
لالولايات المتحده الامريكيه
طب الحمد لله يا الموضوع اتحل
وخطه مسرحيه نجحت
والست انقذت الموقف
بيحصل حاجه يا عزيزي ان اخبار مرض ويلسون
بتتسرب للشعب الامريكي
الحقيقه يا عزيزي ان الموقف تعقد
ولم يتم انقاذه
الشعب الامريكي
هتتسربله اخبار باصابه الرييس
والاسوا ان هيتسربله الخبر
ان زوجه الرييس هي اللي بتدير البلد
في واحده من اهم لحظات التاريخ الامريكي
وفي لحظه صوره ويلسون الاسطوريه هتتحطم
من رييس مهيب
ساعد امريكا انها تكسب الحرب العالميه
وكان بيقود مشروع لانه يحكم العالم
الي راجل مصاب بالاكتياب عشان الشلل
لدرجه ان اعداءه هيوصفوا البيت الابيض
بال
البيت الابيض تحول الي مصحه مصحه نفسيه
وهيوصفوا تحكم الزوجه والطبيب في الحكم
بال
دا يا عزيزي عشان انت بالذات ما تعرفش
هو الجونله اللي بتتلبس تحت الفستان
في اشاره ان البلد ما بيحكمهاش
اللي المفروض يحكمها
الصوره الخارجيه بتقول ان فيه قايد عظيم
ولكن الحقيقه
ان فيه ملابس تحت الفستان اللي بتحكم
وبانهيار صوره الرييس
هتتحول اهم فتره في تاريخ امريكا
من انتصار عالمي
لحاله وصفها المورخين بانها
الفتره الاكثر هشاشه
في تاريخ الرياسه الامريكيه
وهيرفض الكونجرس
انضمام امريكا لعصبه الامم
اللي هتتحول من غير وجود امريكا
الي موسسه ليس لها قيمه
ويلسون كان متاكد
ان عدم وجود كيان عالمي يحل الخلافات
هيادي لحرب جديده
وبالفعل بعد كام سنه
هتقف عصبه الامم عاجزه امام ديكتاتور الماني
هيطور جيشه ويبدا توسعاته
ويربي شنبه ويستعد للحرب العالميه التانيه
مين يا
كابتن
حسك الفكاهي دا يا عزيزي مشع موذي
ابقي حمي حسك الفكاهي
ضعف عصبه الامم بيولدلنا ادولف هتلر
علي حسب وصف المورخ هوارد ماركيل
ان شويه مشاكل في تدفق الدم
غيرت مسار العالم للابد
لمجرد ان المشاكل
حصلت جوا دماغ الرييس الامريكي
وبدخولنا للحرب العالميه التانيه
صوره الرياسه الامريكيه هتواجه لحظه مفصليه
وهي يا عزيزي انتشار الراديو
الرييس الامريكي ما بقاش كفايه بالنسباله
انه يروح يعمل خطب وجولات زي ويلسون
لا دا خلاص بقي
بقي صانع محتوي
فجاه بقي لازم يتواصل طول الوقت
من خلال الوسيط الجديد اللي ظهر
ولازم يصدر مواصفات معينه للي بيسمعوه
ان مثلا يفضل طول الوقت
كلامه مسلي مش ممل
ولازم كل كلمه يقولها تكون ملهمه
ما ينفعش يظهر بمظهر باهت او خجول
خد بالك يا عزيزي دا في الظروف العاديه
عشان تكسب انتخابات عاديه
انما بقي في الحرب العالميه التانيه
فدا هيخلق معركه مختلفه تماما
عن البنادق والقنابل
معركه بين رييسين
والسلاح فيها هو صوره كل واحد فيهم
قدام الشعب بتاعه وقدام العدو
خصوصا لما امريكا تواجه حاكم مختلف
مش بس قلبه ميت وكاريزما
دا كمان عنده خطاب قادر انه يسحر ملايين
يحرك جيوش ويدمر دول
امريكا يا عزيزي كانت علي موعد
مع حرب عسكريه واعلاميه مع هتلر
خلال العشرينات معظم الالمان
اعتبروا هتلر سياسي متعصب
حواليه اقليه مهووسه بيه مش اكتر
في انتخابات
الحزب النازي خد حوالي بس من الاصوات
ولكن يا عزيزي بعدها ب سنين بطريقه ما
هتلر بقي المستشار الالماني
مستشار المانيا كلها
الراجل اللي حزبه كان جايب
يبدو يا عزيزي طبعا
انه غير متوقع وحصل بشكل اعجازي
ولكن الحقيقه
ان هتلر بني صورته ببطء وبذكاء مبهر
المورخ جيريمي نوكس
بيقول ان الكساد اللي حصل سنه
اللي ضرب العالم كله
وخلي مليون الماني من غير شغل
الكساد غير صوره الحاكم في عيون الالمان
الالمان ادركوا ان هما محتاجين
حاكم قريب منهم وشبههم
يحس بمعاناتهم الاقتصاديه
بيقف معاهم في طابور العيش
وبيكمل عشاه نوم
ضحيه زيهم مش جنرال عجوز او راجل غني
ولكنهم برضه في نفس الوقت كانوا محتاجين
اللي شبههم دا ما يبقاش شبههم اوي
ما يبقاش عاجز كدا زيهم
يقف معاهم في طابور العيش
بس يزعق في صاحب الفرن
بطل مش بس حاسس بمعاناتهم
لا دا كمان يقدر يسحبهم منها
ميكسات في
انا عارف يا عزيزي
ان دا يبدو ليك كلام متناقض
ولكن علي حسب دراسه اتعملت سنه
بعنوان

كيف تمتلك الطله الرياسيه
الدراسه بتقول
ان اهم سمات الصوره الرياسيه حاجتين
ال او امتلاك الرييس
شخصيه قريبه من الناس
او زي ما الدراسه بتوصفه
انه رييس لو قابلته
تقدر تشرب معاه حاجه ساقعه
ما تحسش انه غريب عنك
اما الحاجه التانيه بقي
اللي لازمه للرييس هي ال
ان الرييس يتشاف كشخص
عنده القدره خارق
يقدر يقود جيش ويدمر اعداء
ويصلح حاجات ما بوظهاش
حسب الدراسه التوازن بين النقيضين دول
انك تبقي محبوب بس في نفس الوقت قادر
هما دول
ال
معادله الرياسه في صورتها الحديثه
هتلر في بداياته
كان ماشي علي الكتالوج دا بالظبط
هتلر هيظهر في حملته الانتخابيه سنه
بال دا باعتباره ال
وش بيبصلك في عينك
جندي شبه ملايين الالمان
اللي اتسرحوا بعد الحرب
الحزب النازي هيبقي حريص
علي انتشار ال دا
بل وهيطبع منشورات هتلر بلغه برايل
عشان المكفوفين يعرفوا هتلر
هتلر يا عزيزي يستغل الحركه
عشان يدي كتف للحكومه
ويقول انها بتهمش المكفوفين
اللي هتلر عارف معاناتهم
لانه هو كمان في الحرب
اصيب بالعمي الموقت
بعد ما تسمم بالغاز في الحرب
فانا حاسس بيكم
عزيزي المواطن الالماني
لو انت كنت جندي مجهول
مواطن حزين تعيس سواء بتشوف او كفيف
فانا زيك مريت بكل اللي مريت بيه
شفت اللي انت شفته
وما شفتش اللي انت ما شفتهوش
انا شبهك وزيك ومنك
وعلي حسب كلام المورخ سبنسر جونز
فلو لاحظت صوت هتلر
هتلاقي فيه بحه خشنه
سببها استنشاق الغاز السام
في الحرب العالميه الاولي
البحه جنود كتير
لما بيسمعوها كانوا بيميزوها
الراجل دا كان معانا في الحرب
الراجل دا حارب
الراجل دا شرب غاز سام لحد ما اتكرع
فصوته عامل كدا
دا غير كمان يا عزيزي عنصر اللكنه
خد بالك يا عزيزي
ان هتلر كان اصله نمساوي
ودا خلي لهجته مختلفه عن لهجه بروسيا
اللي اغلب السياسيين بيستخدموها
عشان يتفذلكوا بيها
لكنه علي حسب كلام سبنسر
فهي الاقرب للهجه الشوارع
ودا خلي صوته قريب للشارع وقت الكساد
جوبلز وزير الدعايه هيسهل وصول
اجهزه راديو رخيصه جوا كل بيت الماني
وهيسميها ال
عشان صوت هتلر دا يوصل لكل الناس
ويتاكدلهم كل لحظه انه واحد منهم
بيتحول هنا القايد يا عزيزي
لحاجه كدا شبه الدحيح
بتاكل عليه وبتشرب عليه
وبتسمعه في المواصلات
موجود دايما في الخلفيه
سامعه وحاسس ان فيه قرابه بينكم
مع ان انا ما اعرفكش بصراحه
هنا يا عزيزي
هتلر بيحقق ال
بينما بقي ال
هتظهر في حملته الدعاييه سنه
هتلر في الحمله بيتحرك بطياره
من مدينه لمدينه
يهبط علي الناس من السما
كانه بطل خارق او نجده الهيه
علي حسب كلام المورخه مايكن اومباخ
هتلر يا عزيزي اتصور مليون صوره كسياسي
ما فوتش منهم صوره واحده
الا لما يظهر بهييه المنقذ
وحسب كلام المورخ نيل جريجور
فقوه الحزب النازي كانت في تركيزه
علي الصوره في خيال الناس
وتشكيل هتلر علي اساس الصوره
او زي ما بيقول عن هتلر
ان هتلر ما خدعش الالمان
هو بس وراهم الصوره
اللي هما كانوا محتاجين يشوفوها
وبينما الالمان صدقوا هتلر
اللي نجح في اختبار الصوره الرياسيه دا
الاختبار كان اصعب كتير جدا
علي الرييس الامريكي فرانكلين روزيفيلت
خليني اقولك يا عزيزي ان انت لو هتحط
اهم رييس في الولايات المتحده الامريكيه
غالبا هتقع في فرانكلين روزيفيلت
الراجل اللي حكم امريكا فترات رياسيه
اطول رييس لامريكا
الراجل اللي خرج امريكا من الكساد
الراجل اللي كان ماسك امريكا
في وقت الحرب العالميه التانيه
الراجل اللي هيعمل تحالف
يجيب تشرشل من بريطانيا
وستالين من روسيا
ويخليهم ينتصروا
علي النازيين وموسوليني واليابانيين
ويقضوا تماما علي اسطوره هتلر
وفي الوقت اللي كان محتاج فيه
هتلر يخطب بحماس
لالمان متعطشين
عشان يشوفوا بطل خارق يحققلهم الانتقام
روزيفيلت كان عارف ان الامريكان وقت الكساد
مش محتاجين لصوره البطل الخارق
لا محتاجين رييس في هييه اب حنون
يطمنهم ويهديهم ان كل حاجه هتبقي كويسه
عشان كدا هيعتمد علي هذه الوسيله الجديده
في الراديو بخطابات اذاعيه
هتعرف باسم جنب الدفايه
روزيفيلت يا عزيزي
كان قاصد انه يظهر كانه اب
جمع اسرته جنب الدفايه
ايها الشعب العظيم بكل الحب هنتكلم
هنسمع كل مشاكلكم واستفساراتكم
وهارد عليكم بنفسي
يوم الاربع هنعمل فقره رعب
هنفتح قلوبنا لبعض مش رييس لمواطن
ولكن انسان الي انسان
فاصل صغير
ونسمع
روزيفيلت يا عزيزي هيعمل خطاب اذاعي
يصنعوا اسطورته كرييس
وهيثبتوا الامريكان في اصعب اوقات تاريخهم
اكيد يا شكلها لعبت معاه
وعمل
وخلق صوره هايله في عيون الشعب
خليني يا عزيزي افاجاك واقولك
ان روزيفيلت ما كانش محتاج
الناس كلها تشوف صورته
ولكن كان محتاج اكتر انه يخفيها
روزيفيلت في سن ال هيصاب بال
ويتضاعف الموضوع معاه لشلل في القدمين
روزيفيلت ايقن ان هو مستحيل يترقي سياسيا
وهو قعيد علي كرسي متحرك
عشان كدا كان بيحاول يبذل مجهود كبير جدا
عشان يخفي مرضه
عشان ما يبانش
وفي السر هيبدا يجرب كل طرق العلاج
الرياضه وتقويم العظام ويروح لدكاتره
بس ولا حاجه من نفعت
وهنا يا عزيزي بيقرر انه يعالج نفسه بنفسه
ويشتري موسسه كامله
برغم انه محامي مش طبيب
الا انه هيطور
من خلال هذه الموسسه اساليب علاج
لسه بتستخدم لحد دلوقتي في العلاج الطبيعي
هيصمم كرسي متحرك من كرسي المطبخ
حجم الكرسي صغير ومش ظاهر
لدرجه يا عزيزي
ان هو اتسمي في الموسسه
روزيفيلت كان عارف ان مجهوده دا
مش هيخليه يمشي تاني
ولكنه علي الاقل هيخفي عجزه
ويخليه يقدر يقوم ويتحرك لدقايق
كانه مش مشلول
ودا يا عزيزي
كل اللي كان محتاجه روزيفيلت
هيبدا كمان روزيفيلت يعتمد علي تمارين
عشان يقوي عضلاته خصوصا في نصه العلوي
بحيث تقدر تتحمل تقل باقي جسمه
فلما يسند ايديه علي المنصه ويقول بياناته
يظهر كانه واقف
كمان يا عزيزي
كان بيدعم رجله بدعامات معدنيه
مع عصايته علي اللي بيسند عليها
او يسند علي كتف المرافق بتاعه
نظام توازن صعب ومرعب بالنسبه لواحد في سنه
لكن روزيفيلت هيتقن هذا النظام
لدرجه ان الملاكم الشهير جاك دمبسي
هيشيد برشاقه الرييس
وعلي حسب كلام المورخ هيو جالاجر
روزيفيلت بسبب الروتين دا كان بيخاطر
باصابات صعبه في الحوض والتواء الوركين
قاعده روزيفيلت كانت ان كل دا يتم بشكل سلس
عشان ما حدش يحس بحاجه
طول يا عزيزي مده روزيفيلت
ما حدش كان بيحس انه مشلول
البيت الابيض كان حريص جدا لسنين طويله
انه يدمر صوره تتاخد للرييس
وهو علي كرسي متحرك
لغايه ما المصورين الامريكان ادركوا
ان اخفاء مشكله روزيفيلت مش فشل صحفي
دا واجب وطني
اما روزيفيلت فبينجح جدا
من خلال الوسيط بتاع زمنه الراديو
ومن خلال برضه تحكمه في صورته
انه يتحول علي حسب تعبير سيمونتون
لاحد اهم الروساء في تاريخ امريكا
وفي تاريخ العالم
مش بس من حيث الانجازات او القرارات
ولكن كمان من حيث الكاريزما
ولكن يا عزيزي ماذا لو حدث
ما ليس في الحسبان وتغير الوسيط
كل حاجه بقت صوت وصوره
سنه
هتشتعل الانتخابات الامريكيه الرياسيه
بين كينيدي ونيكسون
الاولاني انت شفته
وهو بيموت في العربيه ومراته بتنط
والتاني الشيخ امام غناله
شرفت يا بابا
عشان بس تبقي ملم بالامور
الحقيقه ان يا عزيزي بصراحه
كان متوقع فوز نيكسون
لان في الوقت اللي بيظهر فيه كينيدي
كسيناتور بلا خبره
ابن عايله ثريه في ولايه ماساتشوستس
فنيكسون ظهر كسياسي
من طبقه متوسطه اقرب للناس
وقضي سنين وهو نايب للرييس ايزنهاور
ولكن بقي خطه كينيدي
لم تكن الخبره ولم تكن ال
وانما الصوره ال
وفي سنه يا عزيزي
التليفزيون كان هو الصيحه الجديده
دا اهم وسيط اعلامي في العالم
من الامريكان كان عندهم تليفزيون
لكنه كان اداه للترفيه
الامريكان مش متعودين
يظهر عليه خطابات جاده او احاديث سياسيه
زي ما اقولك مثلا
بايدن طالع علي تيك توك
لدرجه ان في الخمسينات
بعض الناس كانت بتحتقر
ان الرييس الامريكي او السياسيين
يطلعوا يتكلموا في التليفزيون
يا جماعه دا مكان قله ادب وتفاهه
الرييس الامريكي بتاعنا ولا العضو البرلماني
يطلع يعمل دعايه كانه مسحوق غسيل
هو دا ال
ويقعد بقي يوريك
قبل الغسيل وبعد الغسيل
رييس بالحبيبات الزرقا
واحد يا عزيزي زي كينيدي
ما بيسمعش لكل هذه الادعاءات
وهيحط الرهانات كلها علي التليفزيون
لانه كان علي معاد يوم سبتمبر
مع اول مناظره تليفزيونيه في التاريخ
مناظره يا عزيزي هيشوفها مليون بني ادم
كينيدي هيتمرن قبل المناظره
ويروح يعمل
بروفه صغيره
يشوف الاستوديو ويفهم زوايا الكاميرا
بحيث يقدر يبقي محضر نفسه ومش مرتبك
وعارف هيظهر من انهي زاويه وبانهي صوره
يوم المناظره كان محضر بدله غامقه
علي عكس الخلفيه اللي وراه
وما شاء الله وشه قمر
واخد من الغالي
وحملته عملتله
كانه نجم سينمايي بالظبط
بينما علي الناحيه التانيه
هيظهر نيكسون وهو مرهق وعرقان
بسبب الانفلونزا اللي كانت عنده
وهو واقف هيبان عليه تعب اصابته في الركبه
فظاهر كانه جزء من الحيطه باهت
كمان نيكسون ما كانش بيبص للكاميرا
لانه ما اتمرنش علي مكانها
رييس شبكه ال هيقول
كان شبه الموت
ليندون جونسون
مرشح نايب الرييس في حمله كينيدي
لما سمع المناظره في الراديو
بين نيكسون وكينيدي
قال خلاص احنا رحنا في داهيه
و خسر خلاص
دماغ لدماغ علم علي قفاه
وانا محتاجلي اشوف رييس تاني
امشي وراه بقي
احط علي
اعمل حاجه بقي يعني
بينما نظيره في حمله نيكسون هنري لودج
لما شاف المناظره في التليفزيون
قالك يا نهار اسود دا انا رحت في داهيه
دا مطرشم طقمهومله
اما اروح اشوفلي رييس اشتغل معاه
المناظره يا عزيزي
لم تكن حوالين السياسه اصلا
ولكن علي حسب النيويورك تايمز
فهي كانت حول ال
وفي الصوره كينيدي ظهر كقايد
بينما نيكسون ظهر كعجوز متردد
مش مهم اللي بيتقال المهم الشكل
كينيدي هيفوز علي نيكسون
بفارق طفيف جدا
والخبراء هياولوا الفوز دا
للمناظره اللي حصلت بينهم علي التليفزيون
الحدث دا هيخلي المرشحين يرفضوا
يعملوا مناظره تليفزيونيه لمده سنه
لحد ما مع الوقت
بقت ضروره انتخابيه لازم يعملوها
الراديو والتليفزيون هيفضلوا صوره اساسيه
لرسم صوره الرييس الامريكي
خصوصا مع كبر دور امريكا في العالم
وتحولها لقطب اوحد في الكوكب
بعد الحرب البارده
تروحي يا ايام وتيجي يا ايام
بنوصل بعد كدا لوسيط جديد
اعقد من كل اللي فاتوا
سنه الاستراتيجي ديك موريس هيقول ان
بيقول ان الانترنت
هيصبح البرلمان والانتخابات
الكاتبه كلير ميلر في النيويورك تايمز
بتقول ان اللي عمله كينيدي في التليفزيون
هيعمله باراك اوباما في حملته سنه
ولكن المرادي علي الانترنت
اوباما هينظم حملاته من ل
وهو معتمد علي اليوتيوب
بدل الفواصل الاعلانيه اللي علي التليفزيون
اللي بفلوس كتير
واللي بتضايق الناس
وقت ما تقطع البث او المسلسل
زي ما بنقعد كدا يا عزيزي
نشتم اعلانات اليوتيوب اللي بتتكرر كتير
ومش بس هيظهر كمرشح للتغيير
كاول رييس اسود البشره لامريكا
وانما هيظهر كمرشح للشباب
بيستخدم نفس الوسيط بتاعهم
وعلي حسب كلام الاستراتيجي جو تريبي
فاوباما هيتشاف
مليون ساعه علي اليوتيوب
مساحه لو كان اشتراها علي التليفزيون
كان هيكلف حملته مليون دولار
لكن اوباما قرر ان هو
هيعمل الحمله علي السوشيال ميديا
بطرق لو كان مارسها علي ارض الواقع
كان هيحتاج معاه جيش كبير من المتطوعين
بعض الناس يا عزيزي شايفه
ان لو كانش فيه انترنت
ما كناش هنشوف اوباما
رييسا لجمهوريه امريكا
زي ما انت شايف يا عزيزي
في ال اللي قدامك
ف من اصوات الشباب تحت سنه
من اعضاء الحزب الديمقراطي
هتروح لباراك اوباما اللي نجح تماما
انه يظهر بالصوره اللي هما عايزينها
والوسيط ال اللي هما فاهمينه
دا هيخلي اوباما فخور دايما ان هو
وفي نهايه رياسته سنه
هيطلق ال
الف صوره بيظهر فيهم علي طبيعته
وبيوثق فتره رياسته
عزيزي الف دا كتير جدا في الصور
دا يا عزيزي بالظبط زي
ال بتاعه عزيزتي بعد عيد ميلادها
تلاقي خط طويل من النقاط التي لا تنتهي
وكل نقطه صوره كل نقطه صوره
كل نقطه صديقه كل نقطه ذكري
بالراحه يا عزيزتي خلاص
عرفنا ان انتي حلوه
وعرفنا ان انتي عندك صداقات
وعرفنا ان انتي مبسوطه في حياتك
انا مش مبسوط
معلش يعني
لم يكن مجرد فقاعه
صنعتها ال
في حاله ال
كانت اداه مساعده او تكميليه
فهل ممكن ال
تصنع صوره كامله عن الرييس
ولا تكون مجرد حاجه بتساعده
الحقيقه يا عزيزي اني سعيد
اني خليتك تسالني السوال دا علي لساني
بس هاجاوبك
او ممكن اخليك تجاوبني لو عايز
السوشيال ميديا في بعض الاحيان
ممكن تخلق صوره رياسيه كامله عن المرشح
تعالي مثلا نرجع لسنه
لما هيظهر الملياردير الامريكي دونالد ترامب
كمقدم للبرنامج التليفزيوني
واللي فيه بيظهر مرشحين يتنافسوا
علي منصب جوا امبراطوريته الاقتصاديه
ترامب بيستضيف البرنامج دا لمده سنين
وهنا كاتبه سيره ترامب جويندا بلير
هتقول ان لمده سنين
ترامب هيظهر قدام الامريكان
ك رييس تنفيذي
ال اللي بيطرد وبيعين
وبياخد قرارات وبينفذها
ما يهمهوش العواقب
شخص بيدير امبراطوريه سواء كرهتها او حبتها
فوزنها الاقتصادي بياكدلك انها ناجحه
يا عزيزي الصوره
اللي هيقدم بيها نفسه ترامب للرياسه
ومن خلال وسيط واحد بس تويتر
قد تتفق وقد تختلف
بعض الناس يا عزيزي بيعتبروا ان تويتر
هو السبب الرييسي
لفوز دونالد ترامب بالرياسه
ترامب مش هيقود حمله عاديه علي تويتر
ولكنه هيهين منافسيه
ويرفد موظفينه ويشتم في الصحافه
ولو لمح واحد يتيم
هياكل ورثه ويعمله
كل دا يا عزيزي في حرف
كانها صغيره او مقتضب
من المدير لموظفينه
بس بيقراه مليون
اللي بيايدوه واللي بيختلفوا معاه
كل دول هيعملوله
ودا هيزود شعبيه كل كلمه بيقولها
في ترامب كان بينزل تقريبا
بمعدل تويتات في اليوم
عدد تصريحات مهوله
بتمنع منافس ليه انه يطلع تريند
دا مش رييس دا ادمن احتواء
البروفيسور جيف جارفيز
بيقول ان صوره ترامب كرييس
بيومر وبينهي عن طريق التويتات
هتغطيها كل الميديا
ودا هيديله وقت وحضور مجاني علي كل المنصات
حتي القنوات اللي بتكرهه
فانت تبقي جايبه عشان تتريق عليه
فانت يا عم بتزودله شعبيته
وبتخلي الناس اللي ما سمعتش تسمع
كله عايز مداخلات ترامب
يا بيه الانتخابات الامريكيه يا بيه
يا بيه مش عارفين نكسب
في الانتخابات الامريكيه يا بيه
بنحارب فساد يا بيه
خليني يا عزيزي احرقلك الاحداث
واقولك ان ترامب
هيكسب الانتخابات الامريكيه
بجد يا
انت عارف يا عزيزي مش المشكله
المشكله ان هو هيحول
السياسه الامريكيه والرياسه الامريكيه
الي البرنامج اللي هو قاعد يعمله سنين
هيتحول الي
وهو فيه ال اللي بيومر وبينهي
والشعب كله مشارك في هذا ال
سواء بالقبول او بالرفض
ودا لان ترامب هيحكم من تويتر
لما جم يلخصوا فتره ترامب الرياسيه
ما اتخلصتش في قرارات او محطات
ولكن في تحقيق شهير للنيويورك تايمز
بعنوان كيف غيرت الف ل
الرياسه الامريكيه
وفي الوقت اللي كان المتسابقين في برنامج ترامب
قاعدين علي اعصابهم في الاستوديو
فترامب فتره رياسته
هيقعد العالم كله علي اعصابه
تويته هينزلها ايام عمل
وهتسمع عندك في الحساب
هيقول وزير دفاع ترامب مارك اسبر
ان تويتات
عن كوريا الشماليه في
وانه بيمتلك زر نووي
اكبر من الزر النووي بتاع كيم
بطل بقي نعاير الناس بزرارها بقي ارتقوا
التويته كانت ممكن تادي
الي حرب عالميه نوويه
لدرجه ان الخبير جيفري لويس
هيالف روايه بيتخيل فيها
ازاي العالم ممكن يتصرف لو رييس امريكا
اعلن حرب نوويه
وهو مش قاصد كدا علي تويته
وعلي حسب وصف مستشاره ترامب
انه كان بيتغذي علي التويتات
زي ما البشر بيتغذوا علي الاكل
لدرجه لما عرضوا عليه يعمل ربع ساعه فرق
بين كتابته للتويته ونشرها
عشان تمر بمرحله المراجعه
انت رييس وبتمثلنا كلنا
ترامب رفض
وهدد مساعدينه لو ما نفذوش قراراته
هيحرجهم قدام الشعب
وهينزلهم تويته ان هما ما نفذوش اوامره
برغم كل ال اللي ترامب عمله
ورغبه قطاع كبير من الامريكان في رحيله
الا انها كانت مهمه مش سهله
محتاجه برضه اللعب بقوانين الصوره
وتحديدا الوسيط او الميديا
وعلي حسب مدير الديجيتال
لحمله جو بايدن
طبعا يا عزيزي
بايدن ما لهوش في تويتر دا خالص
اجدد حاجه قراها في مراهقته
كانت مجله الشبكه والوقايع المصريه
هذا الخبير في السوشيال ميديا
بيقول علي ترامب
انه ما تفوقش علي هيلاري كلينتون
غير لما نجح انه يسحب المنافسه معاها
للارض بتاعته تويتر
اللي قدر يظهر عليه بشكل احسن منها
ودا كان اهم درس خلي شعار فريق بايدن
ودا خلي الحمله تركز علي
فيسبوك
وتخلي رييس سبعيني زي بايدن
يستعين ب
ودول يا عزيزي
بيعملوا بطريقه ابسط
من الاعلانات الفخمه
بالطريقه اللي شبه التيك توك
ومقاطع الموبايلات
بايدن تحول بسبب الحمله
من مرشح باهت
لمرشح قادر
علي توحيد كل الاعمار ضد ترامب
وبالفعل يا عزيزي
ينجح بايدن في الوصول للرياسه
طبعا يا عزيزي مهم جدا
احنا الحاجات اللي بنطرحها كاسباب بتساعد
ولكن طبعا ليست هي الاسباب الاساسيه
كلنا عارفين ليه الناس ممكن تنتخب ترامب
وليه ممكن ما تنتخبش ترامب
وليه ممكن تهرب لبايدن
بدل ما تنتخب ترامب
لو بال كان خدها
هي كلها اسباب بتساعد
عشان دا سياق الحلقه
استخدام ال في السياسه والانتخابات
دا يعني موضوع الحلقه
عشان بس اوضح الحته
علي مدار الزمن
نجح الرييس الامريكي في تقديم نفسه
كاقوي شخص في العالم
والنجاح دا كان مرتبط بوسيط ذكي
يقدر يتحكم فيه
ويظهر من خلاله بالصوره المثاليه
وصفه نجحت مهما اتغير ال
من الراديو وقت الحرب العالميه التانيه
للتليفزيون وقت الحرب البارده
للانترنت والسحله بقي اللي وراه في الالفيه
ولكن يا عزيزي بقي السوال المهم
ماذا لو ظهر وسيط يصعب التحكم فيه
وسيط جديد اذكي من الرييس
واذكي من الشعوب نفسها
واذكي مني ومنك يا عزيزي
انه ال الذكاء الاصطناعي
بينما يا عزيزي الشعب الامريكي
منقسم حاليا في انتخابات
بين جو بايدن ودونالد ترامب
الاولاني بدا يظهر عليه موخرا
بعض علامات كبر السن
والتاني قراراته وتويتاته
من علامات صغر السن
في يناير
اتفاجي سكان نيوهامبشاير الامريكيه
بتسجيل صوتي للرييس بايدن
بينصح الناخبين فيه
ان هما ياجلوا التصويت لنوفمبر
بدل الانتخابات التمهيديه
علشان صوتهم ما يروحش
طب المشكله يا
ما انا بابعت لاصدقايي
رسايل صوتيه عادي يعني
المفاجاه يا عزيزي ان دا
لم يكن الرييس الامريكي جو بايدن
كانت رساله مزيفه
تسجيلات الذكاء الاصطناعي
ابتدت تظهر في العالم كله موخرا
وبقي ليها دور كبير في نشر الاخبار المزيفه
خصوصا في منطقه حساسه وحرجه زي السياسه
الدور دا ظهر في الانتخابات الاخيره
في دول زي سلوفاكيا ونيجيريا
ودا كان امتداد طبيعي
لما يسمي بال
اللي ظهرت اخر سنتين
لقاده بحجم بايدن وبوتن وترامب
تخيل يا عزيزي
الست بقت بتغني الجو هادي خالص
المشكله يا عزيزي
علي حسب باحث ال هنري اجدر
ان لغايه وقت قريب تقنيات ال كلها
كانت بداييه لدرجه ان الشخص العادي
يقدر يشوفها ويميزها
ويقول اه دا دا مش حقيقي
كمان كانت مكلفه
ولكن في يناير
نشرت مجله النيويورك تايمز اختبار مرعب
بتدعو فيه الناس اللي بيتابعوها
ان هما يميزوا
هل هذه الوشوش ولا حقيقيه
المثير ان الصور ال
للناس اللي عندهم بشره بيضا
كانت مقنعه اكتر من الصور الحقيقيه
وعلي حسب كلام بيل جيتس
راجل غني كدا عنده شويه اموال
فاحنا قدامنا من ل شهر
قبل ما تنتشر استخدامات ال
في ايد عامه الناس
ودا معناه يا عزيزي ان انتخابات
ربما تكون اخر انتخابات نشوفها
بالوسيط والطرق اللي احنا متعودين عليها
لا مواخذه يا
ما زي ال هيتطور
زي ما هتتطور طرق الكشف عنه
يعني المحرك اللي بيعمل
مش هيظهرله محرك مقابل
يقول ان دا
يا عزيزي مش دا الخطر
سنه بعض علماء القانون
في كاليفورنيا اطلقوا مصطلح
والمقصود بيه ان انتشر المحتوي المزيف
هيخلي شخصيات عامه ومشاهير
تتهرب من المحتوي الل بيدينها
حتي لو الصحافه والاعلام تعبوا عشان يجيبوه
يا ابا ما اعرفش الكلام دا
ال لسه مت
ولسه راجعي اول امبارح
والمقطع دا بال
تتهرب من المحتوي اللي بيدينها
بانه اكيد دا مزيف
انا ما اعملش الحاجات
انا ما اشتمش العلم ابدا
والنتيجه ان الناس هتكون منهكه ومتشككه
لدرجه ان هما احيانا
هيرفضوا المحتوي الحقيقي اللي متعوب فيه
والنتيجه هي فقدان الثقه في كل المحتوي
اللي بيتقدم للناس خلال الانتخابات
سواء كان حقيقي او مزيف
ورغم وجود تحركات كتير
تضمن انها تقيد هذا المحتوي بشكل قانوني
او تلزم شبكات التواصل بوضع

علي فيديو بيستخدم التقنيه
عشان نقدر نميزه
الا ان تطور ال اسرع كتير جدا من قيوده
طول عمرنا يا عزيزي في حكايتنا
بنبقي قدام عمله بوشين ملك وكتابه
الانسان عشان يتحول
لرمز لامبراطوريه عالميه
مضطر عن طريق وسيط معين
انه يخلق صوره خياليه ومثاليه
اكبر كتير من حقيقته
لكن ربما يكون اكتر شيء مرعب في المستقبل
هو اننا نواجه ما هو اعقد من وشين
ب وش
صوره الرييس الامريكي
ممكن تبقي معكوسه في مرايه
ممكن نتوه في انعكاساتها
قبل حتي ما نوصل لتصور متماسك
حوالين حقيقه هذا الرييس
ما تضمنش منه بقي حقيقي
وايه منه مزيف
بس كدا اخيرا وليس اخرا
ما تنساش تشوف الحلقات اللي فاتت
تشوف الحلقات الجايه
تنزل تبص بصه علي المصادر
ولو احنا علي اليوتيوب نشترك علي القناه
