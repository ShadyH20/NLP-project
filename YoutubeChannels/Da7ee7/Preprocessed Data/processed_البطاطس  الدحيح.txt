لكل شخص في اخر الشهر
ما معاهوش غير جنيه
ومحتاج ياكل اكله تشبعه
لكل واحد فورمه
محتاج اكله سريعه الهضم تديله طاقه
تخليه يكمل التمرينه
لكل واحد مش عارف ياكل
ونفسه في اكله جانبيه مع الاكل
عشان تفتح نفسه
العالم محتاج بطل خارق
بطل حقيقي يقدر ينقذهم
العالم محتاج
بطاطس
اللي ما معاهوش فلوس
ياكل سندوتش بطاطس سوري
اللي عايز طاقه في ال
ياكل بطاطس مهروسه
اللي عايز تتفتح نفسه علي الاكل
ياكل شيبسي
العالم كان محتاج معجزه من زمان
والمعجزه اتجسدت علي صوره انسان


اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
عزيزي لو ربنا كرمك وذهبت الي المانيا
وذهبت الي حديقه سانسوسي
في مدينه بوتسدام
وزرت كنيسه السلام هناك
هتلاقي قبور مجموعه من ملوك المانيا
منهم قبر واحد
من اهم ملوك بروسيا القرن ال
الملك فريدريك التاني
المعروف بفريدريك العظيم
يا ما تخش بقي في الموضوع
عايزين نعرف
يا عزيزي انتظر هقولك اهو
تتبيله تتبيله الحلقه
شويه شويه هتسمع التش
فريدريك يا عزيزي كان بيحظي
باحترام الشعب الالماني جدا
لدوره العسكري والتاريخي والديني
لدرجه ان هتلر عشان يحافظ علي جثته
من التدمير وقت الحرب العالميه التانيه
امر بنقل التابوت الي مكان سري امن
مع مجموعه تانيه من الكنوز
خلاص يا
ان شاء الله لما نروح
هنروح نزور القبر بتاعه
وناخد معانا ورد
ممكن البطاطس بقي
الراجل دا يا عزيزي
لو رحت تزور القبر بتاعه في يوم من الايام
ما تجيبلهوش ورد
امال اجيبله يا بطاطس
بالفعل يا عزيزي لو رحت تزور قبره هناك
هتلاقي الناس حاطه بطاطس علي القبر
وهتلاقي الزوار داخلين بالبطاطس
وما حدش بيقولهم حاجه
يخشوا محترمين
يحطوا علي قبره البطاطس ويمشوا

هو المكان دا بيقفل الساعه كام
هو انت يا عزيزي
يوم ما تسافر المانيا وتاخد شينجن
هتروح تسرق بطاطس
من علي قبر واحد مات في القرن ال
دا شغل ساذج
عشان يا عزيزي نفهم هذه القصه
محتاجين نرجع ورا شويه
سنه وتحديدا في اسبانيا
في اللحظه كريستوفر كولومبوس كان
بيجهز نفسه لاول رحله استكشافيه للعالم الجديد
او لما عرف لاحقا بامريكا
بعد رحله كولومبوس
شكل العالم هيختلف للابد
وانا هنا ما بتكلمش عن الجغرافيا والخرايط
والحروب اللي حصلت بعد الاكتشاف دا
ولكن بتكلم عن التبادل
اللي حصل بين العالمين
اوروبا وافريقيا واسيا كعالم قديم
والامريكتين كعالم جديد
العالم الجديد كان غني
باكتشافات اول مره العالم الجديد يسمع عنها
خليني اقولك يا عزيزي ان فيه حاجات اساسيه
في المطبخ الاوروبي والمطبخ العالمي
لم تكن موجوده في العالم القديم
واكتشفناها في العالم الجديد
عندك مثلا الطماطم
في عمر العالم اكتشاف جديد
متخيل يا عزيزي لولا اكتشاف امريكا
كان زماننا بناكل الباميه في
لم يكن هناك صلصه
حاجات كمان زي الدره والتبغ
كل حاجات
كانت اول مره البحاره الاوروبيين يشوفوها
وبعد كدا نقلوها لاوروبا بقي
والهند والصين والشرق الاوسط
واصبحت مكونات رييسيه
في حياه سكان هذه المناطق
من قرون فاتت ولحد دلوقتي
مش بس كدا
الاوروبيين كمان نقلوا محاصيل لامريكا
محاصيل جديده كانت مهمه اقتصاديا
ومع الوقت اصبحوا حاجات اساسيه
في حياه الناس هناك
زي مثلا زي القهوه
يا
القهوه النهارده
تعتبر محصول لاتيني مهم جدا
منتشر في البرازيل وكولومبيا
خد المفاجاه بقي القهوه كانت واحده
من المحاصيل اللي نقلها الاوروبيين
من الشرق الاوسط للامريكتين
التبادل المتنوع دا
عرف باسم التبادل الكولومبي
نسبه الي كولومبوس
خليني اقولك ان واحده
من اهم هذه التبادلات كانت البطاطس
البطاطس البطاطس يا
ايوه يا عزيزي
البطاطس يا عزيزي او البطاطا
اسمها العلمي
اما كلمه
فهي مشتقه من الكلمه الاسبانيه
واصل الكلمه الاسبانيه
بيعود الي اللغات المحليه في بيرو
الموطن الاصلي للبطاطس
ال الباذنجانيات
اللي هي البدنجانيات
ياه يا
يعني البطاطس طلعت من عيله البدنجان
امال هما يا عزيزي
بيتقلوا مع بعض ليه قرايب
وهو محصول جذري ثماره بتنمو تحت الارض
قصه البطاطس بدات من حوالي مليون سنه
لما بدات تنحدر من سلف سام للبدنجان
وخدت شكلها الحالي في امريكا الجنوبيه
اول اكتشاف للبطاطس البريه
كان قريب من بحيره تيتيكاكا
انا ما رحتهاش قبل كدا ومش عايز اروحها
كانت علي بعد كيلومتر
من العاصمه البيرويه ليما
زرعها الفلاحين في جبال الانديز
من حوالي سنه
وكانت الغذاء الرييسي
للمجتمعات الاصليه في المنطقه
اول اشاره تاريخيه مكتوبه عن البطاطس
كانت في مذكرات المورخ الاسباني
بيدرو سيزا ليون سنه
واللي اتكلم فيها عن حضاره الانكا
والاكتشافات الاسبانيه هناك
بيدرو وصف البطاطس بانها واحده
من الوجبات الرييسيه للسكان الاصليين
وقال انها
دا خير ما قيل في وصف البطاطس
دا يا عزيزي الشكل التقليدي للبطاطس
اللي هو البطاطس المهروسه
لو كانوا شافوا ال
ما كانوش بنوا حضاره كنا قعدنا ناكل
بالفعل يا عزيزي بدا الاسبان ينقلوا البطاطس
ضمن الاكتشافات الجديده
ومن سنه لسنه
وصلت البطاطس لجميع انحاء اوروبا
في البدايه يا عزيزي
خليني اقولك ان الاوروبيين رفضوا البطاطس
خصوصا انها نبات جذري
ثماره بتطلع من بذور تحت الارض في الطينه
ودي نباتات ما كانتش شايعه في اوروبا
عكس الجزر مثلا اللي كان مكسر الدنيا
في الشرق الاوسط واسيا
كمان يا عزيزي لو بصيت للبطاطس
شكلها مش جميل والوانها مش زاهيه
نبات غير وسيم
مش واخد حتي فورمه الخيار
ولا الوان الطماطم
بالمناسبه يا عزيزي الطماطم انتشرت
كنبات زينه لما راحت اوروبا عشان لونها
تخيل يا عزيزي تخش علي حد ببوكيه طماطم
تخيل يا عزيزي
اوروبا كانت بتمارس العنصريه علي النباتات
طبعا حاجه زي البصل الاخضر
كانت ماتت في اول جوله
عشان كدا يا عزيزي
بدات البطاطس تكتسب سمعه سييه
وظهرت اشاعات كتير انها نبات شرير
الاشاعات زمان كانت بتقول انها بتسبب اضرار
زي الجذام والزهري والموت المبكر والعقم
الو لو سمحت ايوه
ممكن لو سمحت تلغيلي الكومبو
مش عايز بطاطس مش عايز بطاطس
كمان قالوا انها بتدمر التربه اللي نمت فيها
بحلول بقي القرن ال وعلي مدار سنه
اقتصرت البطاطس
علي كونها علف حيواني وطعام للمشردين
ولكن كل دا يا عزيزي هيتغير
في مقال للدكتوره ريبيكا ايرل
استاذه التاريخ في جامعه وورويك بعنوان
كيف كانت البطاطس المتواضعه
وقودا لاشعال فتيل الراسماليه الليبراليه
انا عملت كدا
ما تقولش متواضعه لو سمحت
لسه نازله ال بس
في القرن ال بدات الدول الاوروبيه
اعاده النظر في قواعد الثروه والقوي الوطنيه
دوله عايزه تكبر لازم تقضي علي حاجتين
المجاعات وضعف التغذيه
ودول كانوا منتشرين لقرون في اوروبا
وعشان كدا كان يجب ان يكون هناك تفكير
في الانظمه الغذاييه الجديده
انظمه يكون عندها القدره علي زياده السكان
وتحسين صحتهم وقدرتهم علي الانتاج
في كتابه الصادر سنه
بعنوان
ملاحظات حول النظام الغذايي لعامه الناس
قال الطبيب الاسكتلندي ويليام بوشان
ان سبب مشكله التغذيه ان معظم الناس
بتاكل اللحوم الخبز ويشربوا البيره
وما بياكلوش خضار بصوره كافيه
ودا كان بيعمل امراض زي الاسقربوط
دا مرض ناتج عن نقص فيتامين سي
اللي موجود في الخضار
دا كان بيسبب الضعف العام والارهاق
ولو ما اتعالجتش
فمضاعفاته ممكن توصل للموت
ازمات يا عزيزي لو فكرت فيها
بتضعف الانتاج وبتدمر الاقتصاد البريطاني
لو ما عندناش ناس متغذيه كويسه
مش هتقدر تشتغل مش هتقدر تعمل جيوش قويه
فازمه التغذيه كانت مشكله حقيقيه
في حين مثلا ان حاجه زي القمح
كانت الغذاء الاساسي في اوروبا
وكل جرام دقيق
بيوفر سعرات اكبر بكتير من جرام خضروات
الا ان بقي بعض الخضروات وتحديدا البطاطس
كان عندهم ميزه مهمه
انها سخنه ومقرمشه يا
لا ما كانوش لسه يا عزيزي
عملوا زيت التموين
الميزه عند البطاطس
انه بالرغم من فرق السعرات وليس السرعات
فانتاجيه نفس المساحه المزروعه
من الارض بنبات البطاطس
بتساوي تقريبا اضعاف انتاجيه القمح
يعني ببساطه الانتاج اللي هيجيلك
من ارض فيها بطاطس
اضعاف الانتاج اللي هيجيلك لو زارعها قمح
فاه السعرات الحراريه اللي في القمح اكتر
ولكن نقدر نعمل احنا بطاطس اكتر
فبالتالي تعمل سعرات اكتر
كمان يا عزيزي
البطاطس بتتميز انها بتقاوم الافات
كمان البطاطس بتقدر تتاكل في صورتها الاوليه
انت يا دوب محتاج تسلقها
لكن حاجه زي القمح محتاجه معالجه
عشان تقدر تاكله
ما فيش حد هيقدر ياكل قمح حاف
دا غير ان تخزين البطاطس اسهل بكتير
خصوصا في الاجواء الاوروبيه البارده
كمان البطاطس عندها اهم ميزه
بيفتقدها النظام الغذايي الاوروبي
اللي لسه قايلهالك حالا فيتامين سي
عشان كدا ظهرت كفاءتها
قدام الامراض اللي زي الاسقربوط
فالبحاره مثلا كانوا ياكلوا البطاطس بقشرها
اللي مليان فيتامين سي
وبسبب سهوله تخزينها علي السفن
كانوا اقل عرضه للاصابه
بوشان شجع علي التوسع
في استخدام الخضروات الجذريه اللي زي البطاطس
البطاطس اسهمها زادت
لدرجه ان بدا يحصل هجوم
علي الغذاء التقليدي الاوروبي
اللي متمثل في العيش واللحوم
الاقتصادي الشهير ادم سميث
اللي امن باهميه البطاطس
كحل لانقاذ الاقتصاد الوطني
هاجم في مقالاته محلات الجزاره والمخابز
وطلب مقاطعتهم
وتقليل الاعتماد عليهم كمصدر غذايي
وزياده الاعتماد علي البطاطس
مش بس كدا الدعم الاوروبي للبطاطس
ما وقفش عند المفكرين والاطباء والكتاب بس
يا الرييس اتدخل
عزيزي الموضوع تحول لدعم حكومي
بصوره مباشره وغير مباشره
الملك فريدريك التاني
ايوه اللي بيحطوا علي قبره بطاطس
الراجل دا اقتنع باهميه البطاطس
ولكن الالمان رفضوها
يمكن اكتر من باقي اوروبا
فقرر انه يقوم بحيله معينه
امر فريدريك
بزراعه حته من الارض بتاعته بطاطس
وحط عليها حراسه مشدده
ونشر اشاعات عن البطاطس وقوتها وفايدتها
وانها نبات سحري
وفعلا الحركه دخلت علي الالمان
وبداوا يزرعوا البطاطس
ولا يا
الحق لما نشوف النبات السحري
اللي بيزرعه الملك داهو
وحاطط عليه حراسه
دا اكيد بيشفي من الضغط والسكر
وبيعالج الصحه العامه
وبالفعل بداوا الالمان يزرعوا البطاطس
وابتدت البطاطس تلاقي انتشار واسع
الدعايه للبطاطس وصلت لجميع انحاء اوروبا
يعني مثلا في باريس اتحفرت حديقه تويلري
اللي بتطل علي قصر تويلري الملكي
وكمان مطله علي متحف اللوفر
بعد ما اتحفرت تم زراعتها بالبطاطس
لدرجه يا عزيزي ان ماري انطوانيت
مرات ملك فرنسا
بدات تحط زهره البطاطس في شعرها
عشان تظهر حبها للبطاطس
في ايطاليا واسبانيا
الصحافه اتكلمت عن فوايد البطاطس
ونشرت طرق سلقها وطبخها
كل الوسايل الممكنه لنشر صناعه البطاطس
دول اوروبا كلها مشيت في طريق
انها تعرف الناس ازاي تزرع بطاطس وتاكلها
وبحلول القرن ال البطاطس كانت موجوده
علي تقريبا جميع الموايد الاوروبيه
وبقت جزء رييسي
من الثقافه الغذاييه الاوروبيه
الدكتور ناثان نان
استاذ الاقتصاد في جامعه هارفارد
بيقول في دراسه سنه بعنوان
المنشوره في

الراجل دا قال
ان بين سنه لسنه ميلاديه
عدد السكان زاد
من مليون لمليار و مليون
ولكن معدل الزياده ما كانش ثابت
معظم نسبه الزياده والنمو الفعلي
حصلت في اخر سنه
وتحديدا من سنه ل
زي ما واضح في الشكل اللي قدامك دا
نان بيشوف ان الزياده ليها اسباب كتيره
لكنه بيقول ان البطاطس واستخدامها كغذاء اساسي
مثلت لوحدها من اسباب الزياده السكانيه
خلال هذه الفتره
ولكن يا عزيزي زي ما عودناك في هذا البرنامج
ان كل حاجه حلوه عمرها قصير
فالبطاطس اللي الملوك استخدموها
عشان يسدوا جوع الناس
ويواجهوا خطر المجاعه
هتكون هي واحده من اسباب
اكبر الموجات الثوريه في اوروبا والعالم
في منتصف القرن ال
كان الاعتماد علي البطاطس
وصل لذروته في اوروبا
ايرلندا مثلا كانت بتوفر لسكانها
من سعراتهم بطاطس
بمعدل استهلاك للشخص البالغ
وصل ل كيلو في اليوم
يا لهوي دا كتير
مش بالضروره يا عزيزي
ال كيلو بطاطس كانوا بيتاكلوا
ولكن ايضا كانوا بيستخدموه في التصدير
فكان فيه نشاط اقتصادي
ولكن سنه حصلت اسوا كوابيس اوروبا
لما بتوصل مجموعه مراكب
جايه من الامريكتين لمواني ايرلندا
المرادي يا عزيزي
السفن لم تكن محمله بالبضايع بس
ولكنها كانت محمله
بوباء كبير جدا علي البطاطس
اللفحه المتاخره
السفن اللي حملت البطاطس
لاول مره الي ايرلندا من قرون فاتوا
كان النهارده معاها الوباء
الوباء دا بيجتاح اوروبا كلها
لكن الوضع في ايرلندا
كان اشد بكتير من منطقه
اول سنه الوباء اتلف تلت المحصول
وتاني سنه اتلف منه
الوضع في ايرلندا كان كارثي
ولكن اللي كان كارثي اكتر منه
كان رد فعل بريطانيا
اللي كانت في الوقت دا
الامبراطوريه الاغني في العالم
واللي ايرلندا تابعه ليها
انجلترا مش بس ما قدمتش
دعم ملحوظ لوقف هذه المجاعه
لا استمرت في تحصيل
الضرايب والايجارات وتصدير المنتجات الزراعيه
يا جدع احنا بنموت
هات مواد زراعيه
خليني اقولك ان هذه المجاعه
تسببت في موت مليون شخص في ايرلندا
وحوالي مليون شخص تاني
قرروا يبيعوا كل اللي عندهم
ويهاجروا في اكبر موجه هجره ايرلنديه
الي الولايات المتحده في التاريخ
نقص محصول البطاطس
كان سبب من الاسباب الرييسيه
لانفجار الاوضاع في اوروبا
البطاطس في اوروبا
لم تكن مجرد محصول غذايي رييسي
ولا اكله روشه للاغنيا
غياب البطاطس
عند الفلاح الاوروبي في القرن ال
معناه ان حياته في خطر
ومش حياته بس دا حياه اسرته ومواشيه
خليني اشرحلك ليه
الفكره يا عزيزي
ان البطاطس كانت وجبه سهله
مش محتاجه خبره في التحضير او الطبخ
اكله واحده بيقدر الفلاح ياكل منها
وياكل عياله وياكل حيواناته
دا غير كمان ان سهل تزرعها وتخزنها
عزيزي المشاهد البطاطس كان فيها ميزه
ممكن ما تحسهاش دلوقتي
ان انت ممكن تخفيها تحت الارض
وما يجرالهاش حاجه
وانا اخفيها ليه يا
عليها تار
خد بالك ان احنا بنتكلم
علي اوروبا في القرن ال وال
كان وارد جدا تيجي عصابه تسرق محصولك
ولو ما اتسرقتش هتلاقي محصل الضرايب
او حد له ايجار عندك
ييجي ياخد المحصول بتاعك
قصاد الايجار او الضرايب
ويسيبوك تقضي شتا بارد من غير اكل
فان جوخ الرسام الشهير لما قرر
يرسم لوحه تعبر عن حياه الفلاح الاوروبي
اختار يرسم لوحته الشهيره
سنه
اللي بتظهر فيها البطاطس
كجزء اساسي من حياه الفلاح
ولما الطبقات الفقيره
لقت ان الغذاء الاساسي بتاعهم كنز
كنز ما عادش متوفر
فبدات سنه
مجموعه من الاضطرابات والاحتجاجات
في اكتر من دوله اوروبيه
كل دا في وقت واحد تقريبا
وبدون تنسيق من الفلاحين
لان اوروبا وقتها كانت اقطاعيه
ورافضه تدي الفلاحين والعمال حقوقهم
بل ان كان لسه فيه دول
لسه بتستخدم نظام الاقنان
وهو نظام اشبه بنظام العبوديه
للفلاحين في بعض الدول
فبقت البطاطس القشه الاخيره
اللي الفلاحين دول اتعلقوا بيها
واللي عملت تغيير عظيم في اوروبا
خد عندك انتفاضه قويه في ايرلندا
بقياده حركه شباب ايرلندا
للاسف هذه الانتفاضه فشلت
وكمان انهاء الملكيه المطلقه في الدنمارك
والغاء نظام الاقنان في النمسا
الثوره المجريه سنه
ثوره فبراير في فرنسا
وانشاء الجمهوريه الفرنسيه التانيه
ثوره مارس في المانيا واللي بتعتبر
اول محاوله لتوحيد الولايات الالمانيه
الكلام دا خلي الدول تعمل اصلاحات
تجنبا لحدوث ثورات
مش بس كدا
البطاطس غيرت شكل اوروبا بطريقه غير مباشره
يعني مثلا بقي فيه دول بتعمل اصلاحات
عشان تتجنب ان يحصل حاجه
زي هولندا اللي قررت تعمل تغيير دستوري
عشان تقلل من فعاليه النظام الملكي
وزي سويسرا اللي عملت دستور سنه
البطاطس يا عزيزي كانت سبب رييسي
في رسم العالم الغربي
بالصوره الحاليه اللي احنا شايفينها
البطاطس من القرن ال
لحد نهايه الحرب العالميه الاولي
كان ليها تاثير ثوري
علي حياه الانسان الغربي
ما يقلش عن تاثير السكك الحديد والعربيات
البطاطس كانت هي التامين ضد المجاعات
وهي وقود العمال لكل الانجازات الكبيره
وهي طعام الجنود في الحرب
لدرجه يا عزيزي انها كمان كانت بتستخدم
في القروض المصرفيه
يعني تخيل يا عزيزي تروح تاخد قرض
فيسالوك عن الضمان
تقوله عندي شوالين بطاطس قليه
مش خساره في بق قسم الايتمان
خلينا يا عزيزي نطلع البطاطس من التاريخ
ونصفيها ونخش علي المطبخ
البطاطس يا عزيزي كانت سهله ورخيصه
تروح بلد تبقي نجمه في المطبخ بتاعها
البطاطس كانت بتنتشر
وتتاقلم مع توابل هذا المطبخ
النهارده البطاطس وصلت لانها
تبقي المحصول رقم عالميا
بعد الرز والقمح والدره
تلاقيها مثلا جراتان بالبشاميل في فرنسا
جاما جوين بالبصل المقلي في كوريا
تتحط تحت فرخه في صينيه
تخش عندكم البيت
دا طبعا غير الطبق اللي جمع العالم
البطاطس المحمره ال
خليني اقولك انك لو رحت ل
وخليته يترجملك بطاطس محمره
مش هيقولك
هيقولك
خليني اسال السوال
اللي عايز اساله من زمان
هل تسميتها بال
يعني انها اصلا جايه من
بصراحه يا عزيزي
دا سوال يصعب الاجابه عليه
خليني اقولك ان البطاطس المحمره
محل خلاف بين دول كتير
البلجيكيين مثلا
بيقولوا ان الاكل اللي بيتحمر في البيوت دا
منتشر عندهم في المطبخ البلجيكي
وعندهم وجبه اسمها اصابع السمك المقليه
اصلها السكان القرويين
اللي علي نهر الميز
اللي بيجيبوا السمك وبيقطعوه علي شكل صوابع
ويحمروه في دهون حيوانيه وياكلوه
وسنه لما كان الشتا شديد عليهم
لدرجه ان الانهار اتجمدت
البلجيكيين قرروا يحمروا البطاطس بدل السمك
وسموها او بطاطس مقليه
خليني اقولك ان في نفس الوقت
الاخوه الفرنسيين بيقولوا
ان البطاطس المحمره بتاعتهم
والعالم كله عرفها اول مره في القرن ال
لما بدا البياعين في بيع البطاطس الصوابع
المتحمره في دهون حيوانيه
علي جسر اسمه بون نوف في باريس
وسموها
انا مش فاهم دلوقتي يا
يعني هي فرنسيه ولا بلجيكيه
والله يا عزيزي انا عايز اقولك
ان اللي عمل المشكله هما الامريكان
الجنود الامريكيه اثناء تواجدهم
في جنوب بلجيكا وقت الحرب العالميه الاولي
اتعرفوا علي البطاطس المقليه وعجبتهم جدا
وبما ان جنوب بلجيكا بيتكلموا فرنساوي
فالجنود الامريكان
نقلوا البطاطس معاهم امريكا
وسموها
ولحد دلوقتي فيه خلاف بين بلجيكا وفرنسا
علي مين صاحب البطاطس المحمره
والبلدين بيحاربوا علي اثبات احقيتهم التاريخيه
في اختراع البطاطس المحمره
بلجيكا قدمت التماس لليونسكو
تاكد فيه ان البطاطس المحمره رمز ثقافي بلجيكي
كمان فتحت متحف
هو الاول من نوعه في العالم
خليني يا عزيزي اعرفك
علي في مدينه بروج
المتحف بيقدم تاريخ لصناعه البطاطس المحمره
متخيل يا عزيزي مدير المتحف دا
واقف بمريله كدا زي ماما
وكل ما حد يقرب ممنوع اللمس
ما تمدش ايدك علي المعروضات لحد ما تطلع
خليني اقولك ان كمان الصراع
علي اثبات مين صاحب البطاطس المقليه
كان بيتم استخدامه
في الاختلافات الدبلوماسيه في بعض الاوقات
زي مثلا اللي حصل سنه
لما امريكا جت تقدم
مقترح دخولها العراق
الحكومه الفرنسيه اعلنت رفضها
للمقترح الامريكي
امريكا تسكت
لا تعمل من فرنسا بطاطس محمره
يا
قطعت العلاقات طردت السفير
ولعت في الاقلام الفرنساوي
لا يا عزيزي
امريكا اتحمقت حمقه اكبر من كدا بكتير
ويقرر رييس اداره لجنه النواب بوب ناي
يقرر هذا الرجل قرار شديد الحزم
اسمعي يا
احنا هنغير اسم البطاطس المقليه
في ال بتاع مطعم ال
من ل

لا بجد اه


ياه يا هو دا كان الانتقام
اما شعب تافه و تافه
خليني اقولك يا عزيزي
ان مش بس الكونجرس الامريكي
هو اللي قفش علي البطاطس
الدكاتره كمان
ما تنساش ان ميزه البطاطس هي مشكلتها
البطاطس هي الوجبه الاولي والتانيه والتالته
في قايمه ممنوعات دايت
وجبه سعراتها ودهونها كتير
ولكن دا ما منعهاش تكون رقم
في عالم الوجبات السريعه
في وصلت قيمه
سوق البطاطس المحمره علي مستوي العالم
لاكتر من مليار دولار
علي حسب موقع
واللي متوقع انها توصل
ل مليار دولار في
هقولك يا عزيزي سوال مهم جدا لازم نساله
اشمعني البطاطس هو النبات الوحيد
اللي قدر بسهوله يحشر نفسه جوا مطبخ بلد
ويخلق تاثير غذايي وثقافي واقتصادي وسياسي
وقلق في كل القارات
تخيل يا عزيزي
كل هذه المساحات الجغرافيه والاراضي
ما فيش ولا ارض قالت للبطاطس لا
كل ما نحطها تتزرع كدا
خليني اقولك ان البطاطس
زي ما بتوصفها الدكتوره ريبيكا ايرل هي
لدرجه ان موطنه الاصلي ما بقاش معروف
لا عند المنتجين ولا عند المستهلكين
في مقاله منشوره في مجله
بنشوف دراسه بتبحث
في الجينات التاريخيه للبطاطس
ال اليوراسيه
اللي هي حاليا بتمثل
من البطاطس المزروعه عالميا
واكتشف العلماء ان البطاطس
اللي كانت بتتزرع في جبال الانديز
وبعد كدا انتقلت لاوروبا
قدرت انها تتكيف بصوره مذهله في اوروبا
مع الاختلاف في درجات الحراره
البطاطس يا عزيزي جوكر
بتقدر تتحمل ظروف
زي ما تقدر تزرعها في سيبريا
انت ممكن يا عزيزي تزرعها في السعوديه
في النهايه يا عزيزي الطعام عنصر ثقافي
بيعبر عن هويه كل بلد عملته
ولكن احيانا لما اكله تتميز بجوده
وقدره مهوله علي التكيف
ثمره بتغرس نفسها في ارض
عشان بعد وقت قليل
تغرس حضورها في ثقافه السكان وياكلوها
وتتحول لاكل عابر للقارات وللثقافات وللغات
اكل قادر يستوعب حكايه كل بلد
قادر يبقي اكل للملوك اكل للثوار
لالهام الفنانين زي فان جوخ
والاقتصاديين زي ادم سميث
وليك وليا واحنا بنفطر
اللي يحبها بالطحينه
اللي يحبها بكاتشب ومايونيز
اللي يحبها اللي يحبها شيبسي
كله بذوقه
اكله قادره تقوم حروب وثورات
ومعارك ثقافيه وتاريخيه
دا ممكن يخلينا نقف ونفكر
هل نبات مدهش زي دا
ممكن يفيدنا ان احنا نشوف مميزاته
في التكيف والمرونه
بس ما نشوفهاش سبب للحرب
انما سبب للتعاون بيننا كبشر
نحوله من مجرد اكله
لمعني قادر يحررنا وينقذنا
خليني اقولك يا عزيزي ان سنه
الامم المتحده اعلنت ان هذه السنه
سنه البطاطس
ال
ودا لانها بالرغم من الخناقات اللي حواليها
بقت الخضار الاكثر شهره وتفضيلا في العالم
والاكثر حضورا في كل المطابخ
واحيانا بتتفوق علي اكلات ثقافيه
محصوره بس في نطاق بلدها
ودا علي حسب كلام ال
بيخليها هي الامل في توفير الامن الغذايي
والقضاء علي الفقر
ودول يا عزيزي
اكبر خطرين بيواجهوا البشريه اسمع مني
الناس يا عزيزي علي رغم اختلاف طبقاتها
والوانها وجيندرها
وظروفها الماديه والاجتماعيه والصحيه
كله يا عزيزي بياكل بطاطس
حبنا للبطاطس هو اللي بيوحدنا
خلينا ناخد المجاز لحد اخره
فلنستبدل الدماء بالكاتشب
وضمادات الحرب بمناديل المطبخ
وصوت البيو بيو المزعج
بنغمه التش تش المريحه
بس كدا يا عزيزي
ما تنساش تحمر الحلقات اللي فاتت
وتسلق الحلقات الجايه
وتنزل تهرس المصادر
ولو انت علي اليوتيوب اشترك في القناه
في النهايه يا عزيزي
انا عايز اوجه رساله للبطاطس
وانا عامل دايت
ومعبا بمشاعر سلبيه تجاهها
فاكراني مش هعرف انساكي يا مدوره يا محمره
يا مفروسه يا مهروسه
يا نص مقليه
يا اللي ليكي في كل صينيه بدل البصلايه
فاكراني اقدر اعيش من غيرك
بصراحه لا انا كلب كومبو
لازم السندوتش معاه بطاطس
واقوم مطلع بطاطسايه
واقوم حاططها في السندوتش
دا انا احيانا بجيب سندوتش بطاطس
من الحرمين اللي في الحصري
