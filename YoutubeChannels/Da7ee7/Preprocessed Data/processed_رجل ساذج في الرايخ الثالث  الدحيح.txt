دا اكيد السباك
خش يا سباك
السخان عندك جوا ما بيولعش بقاله يومين
انا مش جاي عشان السخان
انا جاي عشانك انت يا جوبلز
وزير هتلر السابق
انت مين انطق

انت تاني يا هيس
استغفر الله العظيم يا رب
رايك تخفيت في شكل سباك
عشان اقدر اوصلك
ما انا عارف يا معلم
تالت مره تعمل فيها صنايعي
عايز مني يا هيس
احنا مش كنا خلصنا شغل النازيه دا
والحرب العالميه التانيه خلصت
النازيه عمرها ما بتخلص يا جلوبز
ولو كنت نازي افكرك
يلا بينا نرجع النازيه
ليه يا اسطي نرجعها تاني
الحاجه لما بترجع تاني
بتبقي ماسخه ما لهاش طعم
شفت يوميات
اه اه شفته فعلا
الاجزاء الاخيره ما كانتش عاجباني خالص
بس انا هنا مش جاي اتكلم علي مسلسلات
انا جاي اتكلم عن الحرب العالميه التالته
طب ما شيكو وهشام عملوها
الجديد يعني
العدوان الثلاثي ونجحت
في السينما اه طبعا بس خلاص يا هيس
دلوقتي ما حدش عنده الافكار النازيه الرجعيه
الناس بقت احسن كتير
بجد يعني ما بقاش فيه عنصريه
خالص مفيش يمكن
غير العرب والافارقه والاسيويين
حد غير ابيض بس هو اللي بيعاني
ولا فيه طبقيه
ما عادش فيه طبقيه خالص
هما بس الفقرا ما بيخشوش
كومباوندات الاغنيا بس دا طبيعي
طب فيه حقوق للمراه طيب
اه الست زي الراجل طبعا
هي بس مش بتقبض زيه
بس في كل حاجه مش زيه برضه
افهم من كدا ان العالم
ما عادش محتاج النازيه في حاجه
النازيه هي اللي محتاجه تتعلم من العالم
يا خساره والله خساره
يا معلم السخان طيب عايز استحمي
هي خساره فعلا
حد هنا طلب سباك
هايل
مش هنستحمي احنا النهارده
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
وهو بيحاول يضحك
بس الحقيقه يا عزيزي انت لما تشوف
هذه الحلقه هتعرف انها مش محتاجه ابدا
وان اسم هتلر قد يكون اسم كليب بيتي
عشان يجيب رجلك ولكن القصه
قصه في غايه الغرابه والله خليني احكيلك
قصتنا بتبدا في مايو
وفي عز انتصارات المانيا
في الحرب العالميه التانيه
بعد سيطره المانيا
علي النمسا وتشيكوسلوفاكيا
واحتلالها للدنمارك والنرويج
وبلجيكا ولوكسمبورج بل وفرنسا
عشان نشوف صوره هتلر الشهيره
جنب برج ايفل
في هذا الوقت في هذا اليوم مايو
في عز انتصارات المانيا
كان هذا الفلاح الاسكتلندي
قاعد في بيته كداهو
مستلقي في سريره قرب منتصف الليل
لما سمع صوت غريب
عمك ماكلين خرج
عشان يشوف بيحصل في الدنيا
اتفاجي بطياره حربيه المانيه
والعه علي مسافه يارده منه
والطيار متعلق ببراشوت في طريقه للارض
علي مسافه بسيطه جدا منه
ماكلين جري علي الطيار اللي كان واضح جدا
من لبسه انه الماني عدو يعني
الحقيقه يا عزيزي ان قد تتوقع ان ماكلين بقي
نزل فيه ضرب ونادي بقي العيال عشان تضربه
ولكن ماكلين ابتسم للظابط وهو بيساعده يقوم
لان رجل الظابط
كانت اتعرضت لاصابه وهو نازل بالبراشوت
وكاي فلاح اصيل
ماكلين قام واخد هذا الظابط الالماني
للبيت وعمله الضيافه وضايفه
فلاح انجليزي اصيل
عمله كبايه شاي انجليزي اصيله
وبيضايفه كراجل مصاب
ولكن الطيار الالماني اعتذر
وقابل ماكلين بابتسامه لما كان بيحكيله
عن مدي حب الانجليز للشاي
ماكلين كان بيوصف الطيار بانه كان طويل
ولابس بدله طيران شيك
وكمان لابس ساعه بسوار تعريف من الدهب
وانه كان راجل جنتلمان
بيتكلم انجليزي اه بلكنه غريبه
ولكن كان فيه جمل واضحه ومفهومه
وانه هذا الطيار كان واثق جدا من نفسه
ومتاكد انه هيتعامل معامله جيده
مع انه كان ممكن يتضرب علقه
الطيار الالماني عرف نفسه
علي انه كابتن البرت بول
وانه من المانيا
ومعاه رساله مهمه لدوق هاملتون
وفضل طول ما هو ماشي بيقول لاي حد بيقابله
انه عايز يقابل الدوق هاملتون
لحد ما استلمه الحرس الوطني الاسكتلندي
ونقلوه لثكنه عسكريه قريبه لحد الصبح
ولما الدوق وصل وقابل الطيار
اللي قام كاشف للدوق
لاول مره هويته الحقيقيه
انا مش بول انا رودولف هيس
اهلا وسهلا وظيفتك يعني
انا النايب الاول لاهم رجل
في هذه اللحظه في العالم
الرييس
لا ادولف هتلر

رودولف هيس اتولد سنه
لم يولد في المانيا
ولا في اوروبا كلها
هيس يا عزيزي لغرابه الموقف يعني
اتولد في الابراهيميه
دا فين دا يا
الابراهيميه يا عزيزي في مصر بتاعتنا
يا
النايب الاول ل من مواليد
علي كدا بقي مساعد من بقي
عشان تعرف يا عزيزي ان مصر
ليها دور مهم جدا في الحرب العالميه التانيه
غير معركه العلمين
هيس يا عزيزي قال انه درس
في مدرسه المانيه في اسكندريه
هيس عاش فتره طويله
في اسكندريه من طفولته
لسه يا عزيزي مش قادر اتخطي المفارقه
نايب هتلر الاول كان بياكل جبنه تركي
وبينزل يقف علي القمه
وياخد المشروع يضرب بيه بنطه
فضل هيس في اسكندريه
تقريبا لحد ما بقي عنده سنه
خليني اقولك ان مصر وقتها
كانت محتله من بريطانيا
يعني تقدر تقول
ان بسم الله الرحمن الرحيم كدا
هيس هو الوحيد من كل قاده النازيه الكبار
اللي نشا عمليا في ظل الحكم الانجليزي
وفي الفتره بدا يحس باعجاب
بالنموذج الاستعماري البريطاني العنصري
فكان من هنا شايف ان الشعوب نوعين
شعوب مقدر لها تحكم العالم
زي بريطانيا والمانيا
وشعوب مقدر لها الخضوع لغيرها
في سنه هيس رجع المانيا
تصدق تنفع مطلع اغنيه
هيس بدا دراسه الاقتصاد سنه
بناء علي رغبه والده
اللي كان وقتها عايزه يمسك
ال بتاعهم
ولكن في يونيو
طالب صربي اغتال ولي عهد النمسا ومراته
ومن هنا بدات حرب عالميه
اكتشفنا بعد كدا ان هي الاولي
لان ساعتها يا عزيزي كانت حرب عالميه بس
ما كانوش لسه بداوا ال التاني
وهنا هيس بيرفع شعار
لن اعيش في جلباب ابي وينضم للجيش الالماني
هيس ما كانش واحد داخل الجيش
عشان يقضي مده ويخرج
ولا استغل مثلا ثروه اسرته
في انه يقضي جيشه في مكان جنب بيته لا
دا شارك في اخطر المعارك في الحرب
زي معركه اسمها الفردان
وخد اكتر من وسام
من الصليب الحديدي من الدرجه التانيه
لصليب الاستحقاق العسكري بعدها
واتصاب مرتين مره بشظيه في دراعه
ومره برصاصه في صدره
ولكن حتي كل هذه الاصابات ما منعتهوش
انه يرجع الجيش حتي بعد كل هذه الاصابات
اول ما وقف علي رجليه رجع
وبيطلب كمان يخش السلاح الاخطر
في الجيش الالماني وهو سلاح الطيران
وبالفعل هيس يتدرب كطيار
بس قبل ما يبدا يمارس عمله الفعلي
بتنتهي الحرب بهزيمه المانيا
وتوقيع معاهده فرساي في
المعاهده يا عزيزي
كتير من المورخين بيوصفوها بانها
لانها بالرغم من محاولتها لمنع المانيا
من تكوين جيش نظامي قوي
ومن انها تلعب تاني
دور البلطجي في اوروبا
هذه المعاهده عملت
ازمه اقتصاديه وازمه سياسيه
مهدت الطريق للغضب الشعبي
اللي يودي الي صعود النازيه
ثم الحدث المعروف
بالحرب العالميه التانيه
الجيش الالماني تجرد من اسلحته التقيله
والتجنيد الالزامي اتلغي
واتحجم الجيش ب الف جندي بس
من غير قوه جويه
اما البحريه فاتحددت ب الف جندي بس
واتمنع بناء الغواصات الحربيه
دا غير طبعا التعويضات المخيفه
اللي اتفرضت علي المانيا
واللي كانت حوالي مليار مارك الماني
هيس وقتها كان احساسه بالهزيمه مضاعف
بعد ما اتسرح من الجيش في ديسمبر
مش بس كدا تجاره العيله بتاعته
صادرها الانجليز في مصر في نفس الوقت
فانت جيشك خسران وانت خسران ومتصاب ومتبهدل
وممتلكاتك في مصر الجيش الانجليزي نهبها
وكل دا بيحصل تحت شروط معاهده فرساي
اللي كتفتك مش قادر حتي تنتقم
جيشك قليل مفيش غواصات مفيش اسلحه ثقيله
تاثير هذه الشروط كان كبير جدا
المعاهده كانت في راي هيس
وكتير من الالمان وقتها معاهده مذله
انت متخيل يا عزيزي انا عايز بس تتامل
ان بالرغم من كل هذه الظروف والعقوبات المجحفه
الراجل ابو شنب ياخد المانيا
ويخليها تحتل النمسا وتشيكوسلوفاكيا
وهولندا ولوكسمبورج
والنرويج والدنمارك وياخد نص فرنسا
وتقريبا يقضي
علي جيش الطيران بتاع بريطانيا
لولا بس الطمع ولولا موسوليني
الراجل دا كان زمانه احتل العالم
المرادي بقي يا عزيزي
بعد ما تعرف ان هتلر كان ممكن يحتل العالم
مش الله يخرب بيتك يا
الله يباركلك يا
المهم يا عزيزي بدا يتشكل في هذه الفتره
جيل جديد في المانيا
منه هيس وهتلر طبعا
الجيل دا كان مشغول بالاسيله
عن اسباب الهزيمه
وبالعداء للسياسيين الالمان
وكتير منهم شارك في الحرب
وتلقي تدريب عسكري بالفعل
والشباب دول اتوزعوا
بين جماعات سياسيه مختلفه
منها اليمينيه ومنها اليساريه
وكتير منها كانت جماعات شبه مسلحه
يعني ليها جناح عسكري
يحميها في معارك الشارع
اللي هتحصل بينها وبين خصومها السياسيين
وهيس كان واحد من الشباب دول
المتعصبين ضد اليهود
مش بس كدا دا شارك في اكتر من معركه شارع
في مطلع العشرينات
في نفس هذه الفتره بدا هيس
يدرس التاريخ والاقتصاد في جامعه ميونخ
وهناك اتعرف علي واحد
من الشخصيات الموثره جدا في حياته
وهو البروفيسو كارل هاوسهوفر
الجنرال السابق في الجيش الالماني
وواحد من الداعين لمفهوم مساحه العيش
او بالالماني ال
الكلمه الصعبه اللي بقولهالك يا عزيزي
هي اللي عمك هتلر سمعها من هيس وعجبته
عمك هتلر قام سمع هذا الكلام وقام قايلك
اه انا كان ناقصني الاساس النظري
المشروع انا من يومي شبح
بس عايز اللي يحطني علي ال
عايز افتح ال وامشي عليه
شكرا يا
وراح باني هتلر افكاره
عن ضروره توسع المانيا في شرق اوروبا
كامتداد طبيعي لالمانيا
لازم المانيا تسيطر علي هذا الجزء
عشان تعظم من مواردها
وتحقق قدرها كدوله عظمي
ودا كان اساس مهم جدا
لافكار هتلر التوسعيه بعدها
وسبب من اسبابه احتلاله دول شرق اوروبا
في بدايه الحرب العالميه التانيه
في كانت المقابله الاولي
بين الاتنين هيس وهتلر
من اللحظه الاولي يا عزيزي
هيس انبهر بهتلر
وعايز اقولك انه اخلص ليه تماما
الاتنين كمان كانوا مخلصين لفكره
ان المانيا خدت سكينه في ضهرها من اليهود
وكمان البلاشفه الروسيين
التشبيه يا عزيزي دا مش من عندي والله
النظريه وقتها كانت شايعه بالاسم دا
الطعنه التي تسكن الضهر
في نفس السنه
هيتعرف هيس علي حب حياته الزه
لو انت يا عزيزي من النوع اللي بيعاني
عشان يفتح كلام مع الكراش
شوف كلام هيس مع الزه
في اول بين الاتنين سنه
بيحكيلها هحكيلك يا عن راجل
راجل غير معروف سمعتله ونسيت اسمه
ولكنه الشخص الوحيد اللي يقدر يحررنا كلنا
من معاهده
مفيش غير الراجل دا
الراجل المجهول دا هو اللي هيرجعلنا كرامتنا
مستر هيس عندي ليك خبرين
خبر حلو وخبر وحش
الخبر الحلو ان الكلام دا
عظيم وملهم جدا وحماسي
ومش هيعرضلك للسجن
في وقت من الاوقات ان شاء الله
الخبر الوحش يا حبيبي
ان انت في ال
ليه بتشكر في انسان تاني
غير الشخص اللي انت قاعد معاه
ما يمكن يا تبقي هي كمان بتحبه
فيبقي بينهم حاجه مشتركه
العن يا عزيزي العن
وبعيدا عن انه الحمد لله نجح انه يتجوزها
ويخلف منها طفلهم الوحيد
وولف روديجر سنه
ركز يا عزيزي في الاسم
هيس هنا سمي ابنه علي اسم هتلر نفسه
مش اسمه
يا عزيزي ما انتاش عضو
في نادي اليوفت بافيا ولا
هتلر كان اسمه الكودي
ما شاء الله يا
هو دا الاسم الكودي المختلف يعني
من
اهو التلكيح هو دا اللي خسركم الحرب مرتين
وصف زي اللي هيس قاله عن هتلر
في الجواب اللي بعته لالزه
بيبين اد هيس كان معجب بهتلر
دا يا عزيزي كان اعجاب حقيقي
مش مجرد اقتناع عقلاني بافكاره
هيس كان بيحارب بافتتانه الشخصي بهتلر
اللي خد بالك يا عزيزي
كان وقتها بلا منصب سياسي
ولا شعبيه في الشارع
هو كان مومن بيه فعلا
لدرجه ان هيس بيقول لالزه
الراجل دا هيحل ازمه المانيا كلها
من غير حتي ما نعرف عنه حاجه
في نفس السنه بياخد هيس قرار مندفع
بالانضمام للحزب النازي
عشان يكون العضو رقم فيه
يعني انضم ومفيش قبله غير عضو بس
في وقت النازيه فيه كانت مجرد حلم
بدون بقي تفكير عملي
ازاي حزب بالحجم الصغير دا
ممكن يغير مستقبل المانيا اصلا
بالنسبه لهيس
مجرد الايمان بحلم زي دا كان كفايه جدا
حتي لو كان هذا الحلم من اشنع احداث التاريخ
بعد وصول هتلر لمنصب رييس الحزب النازي
كانت شعبيه الحزب وقتها
علي مستوي المانيا لسه محدوده
وبالتالي كان مستحيل يوصل للحكم
عن طريق الانتخابات
لكن من ل جاتله الفرصه
وقتها دخلت المانيا
في فتره تضخم جامح ال
ال دا يا زي التضخم
اللي بيحصل العالمي اللي موجود اليومين دول
اللي احنا فيه حاليا دا يا عزيزي
اسمه ال
انما دا تضخم جامح
مجنون زي الافريقي كدا
ال دا
خلي الدولار الواحد سنه
يساوي تريليون مارك
هو دا بيحصل
خد ياد مليار مارك روح هاتلك حاجه حلوه
وفي نوفمبر يقتحم هتلر
ومعاه مجموعه من قوات النخبه النازيه
اجتماع سياسي لقاده الدوله في ميونيخ
وحاول هتلر يطيح بالحكومه
طبعا هذه المحاوله شارك هيس في تنفيذها
لكنه ما كانش من المخططين ليها

الموضوع كان ماشي بالبساطه
ايوه يا عزيزي بالنسبه لاشخاص
زي هيس وهتلر الامور كانت بالبساطه
والمسافه بين الحلم والقدر كانت قصيره
وتحقيق الحلم بالنسبالهم مساله وقت
ودا كان سبب خطورتهم
بعد فشل الانقلاب هيس بيشارك
في مسيره للانقلابيين في وسط الشارع
في منتهي الغشوميه
انتهت هذه المسيره
بموت واحد من اعضاء الحزب
والقبض علي هتلر
وعدد من المشاركين في الانقلاب
واتحكم وقتها علي هتلر بالسجن لمده سنين
اما هيس فاتحكم عليه ب شهر
يا سلام يا
يعني كانوا ماشيين في مسيره انقلابيه
وعملوا انقلاب
وكان ناقص يبقوا ماشيين منقلبين كداهو
وهي الاحكام اللي خدوها
عندك حق يا عزيزي
ولكن اللي انت ما تعرفهوش
ان شعبيه هتلر في هذا الوقت
كانت عماله تزداد بسرعه كبيره جدا
بالاخص لما الناس شافته
بيتكلم في المحكمه
وقت ما سمحله يتكلم
ويقال ان الاحكام المخففه
كانت نتيجه ان القضاه نفسهم
تعاطفوا مع المشاركين في الانقلاب
لحد هنا يا عزيزي علاقه هيس بهتلر
كانت اقرب لعلاقه اعجاب من طرف واحد
هيس معجب بهتلر بس هتلر مفيش
طرف واحد ازاي يا زيي
طرف واحد يا عم
دا انت يا ريت ترجع طرف واحد
دا انت دخلت في مرحله الكسور
لحد ما هيس جاتله الفرصه
وبمجرد ما عرف ان هتلر اتقبض عليه
وبدل ما ينسي الماضي
ويبدا حياه جديده في النمسا
اللي هرب ليها بعد فشل الانقلاب
قرر يسلم نفسه
وتبدا هنا صداقه هتلر بهيس
تتحقق اكتر واكتر
لما اتسجنوا سوا في نفس السجن
في السجن هتلر بدا يكتب
كتابه الاشهر عبر التاريخ
والذي يدعي الجميع انهم قراوه
وهم لم يقراوه بما فيهم انا
اللي بالمناسبه يا عزيزي الترشيح الاول
لامناء المكتبه والبايعين
مهما كان سنك او ديانتك
او مشاكلك او حالتك الاجتماعيه
يقولك خد اقرا
انا عايز اقولك يا عزيزي
ان المكتبه فيها كفاحي والله
خليني اقولك يا عزيزي
ان هذا الكتاب لا ينسب فقط لهتلر
ولكن ايضا لعمك هيس
اللي ساعده في كتابه هذا الكتاب
بل وتحريره كان احمد مجدي رجب
وعن طريق هيس اتعرف هتلر اكتر
علي فكره مساحه العيش
اللي كانت اساس حروبه التوسعيه من بعدها
كانت مرحله الحلم
مفيش شعبيه كبيره في الشارع
مجموعه شباب متحمس غاضب
متطرف وعنيف ومهزوم
مفيش عاقل في الدنيا يتوقع ان دول
هيحققوا شيء في حياتهم
هتلر وقتها شاف في هيس
الصديق المخلص الراضي بتبعيته
هيس عمره ما سعي لاي سلطه
اد ما سعي للقرب من هتلر نفسه
وكان لا يمثل خطر علي هتلر
مقارنه بالناس اللي حوالين هتلر
فحس كدا ان هو ينفع يتحط في ال
دا اللي تيجي تساله
شايف نفسك فين كمان سنين
يقولك مكان ما تحطني مسالم
عكس ارباع المانيا
هيس ما كانش عنده
رغبه حقيقيه في الوصول للسلطه
في السجن
هيس هيبقي سكرتير هتلر الغير رسمي
معرفش بقي يا عزيزي بيعمل بيه
بيدخله ال بدري
يحجزله معاد في حمام السجن
يظبطله في الانفرادي
ما تعرفش بقي
لحد خروجهم من السجن
اللي هيحصل بعد سنه وكام شهر من تنفيذ الحكم
وهما لسه حتي ما كملوش مدتهم
يا سنه وكام شهر
هما كانوا كاسرين اشاره
هو الانقلاب عامل كام في
المهم يا عزيزي من وقتها
بدات رحله الصعود السياسي لهتلر
وجنبه دايما ومباشره رودولف هيس
اللي اتعين سكرتير رسمي لهتلر
في سنه
ومساعده الشخصي سنه
وبقي هو الشخص الوحيد اللي ممكن يقابل هتلر
في وقت وبدون مواعيد سابقه
وبعدها بسنه لما هتلر
يتولي منصب الفوهرر للرايخ الالماني
كان طبيعي ان هيس
يمسك منصب نايب الفوهرر
ونشوفه بعد كدا في المسيرات والخطب العامه
بيقدم هتلر بمنتهي الحماس
وبعبارات زي الحزب هو
و هو
و هي
وانا وانت وانتي
واللي ما لهوش يشتريله
خد بالك يا عزيزي ان هيس هنا
مش واحد من اساتذه البروباجاندا المخضرمين
ما هواش جوبلز
ولا هو من الخطباء المفوهين زي جوبلز برضه
ولا كان بيجامل هتلر بكلمتين
عشان يوصل لشيء
دا اللي هو شايفه فعلا
الراجل دا ما بينافقش ودا اوحش
انا ممكن اقبل ان حد يشك في نيتي
بس في ذكايي لا
هو كان شايف الكلام دا ومومن بيه جدا
هو بابا وماما و
والحزب وبدايه كل شيء ونهايه كل شيء
ومع وصول هتلر للسلطه
كان الحلم الاول للنازيه تحقق بالفعل
وهو حكم المانيا
وظهرت هنا بقي الحاجه لاشخاص محنكين ا
احم احم
سمعت انا قلت اشخاص محنكين
احم احم احم
يا اسطي بقولك اشخاص محنكين
يمسكوا هولاء الاشخاص المحنكين
الدوله بقبضه من حديد
وينفذوا علي الواقع احلام هتلر
وكمان بقي
يتخانقوا علي السلطه بينهم وبين بعض
ودي طبعا لعبه كان هيس
ما شاء الله الله يباركله
هيس خالص افشل واحد فيهم
يمكن لان محركه الاساسي
لم يكن السلطه نفسها ولكن القرب من هتلر
القرب اللي دلوقتي بقت المنافسه عليه اكبر
واصعب بكتير من ايام السجن
لما كنا بنقعد نغسل الغيارات
كانت الدنيا حلوه وسهله
لكن اول ما بقي معاه قوه وسلطه
بقيت مش عارف اشتغل معاه
تقولش كنت حابسه عشان يحبني
شوف يا عزيزي بيتغزل في هتلر
ومع بدايه الحرب العالميه التانيه
بدا هيس يحس بالتهميش
وبالرغم انه كان لسه نايب الفوهرر
والرجل الثالث في ترتيب ولايه الحكم
بعد هتلر وجورينج
الا انه ما كانش موجود في اجتماعات مهمه
زي مثلا التخطيط لحرب بولندا
وما كانش برضه موجود
في زياره هتلر لفرنسا
يا جدعان
طالعين تحتلوا من غيري فيه
يا اخي اخص علي الصحوبيه
كنت عايز اتصور مع
خلاص يا هدي نفسك هدي نفسك
احنا سيبناك في
عشان ما نسيبش لوحدها
عشان بنثق فيك
في الوقت اللي اسهم زمايل هيس عماله تعلي
وبيكسبوا ارض علي حسابه
زي جورينج واتصالاته في النمسا
وتشيكوسلوفاكيا وهولندا
وجوبلز شيطان الدعايه النازيه
وهملر رييس البوليس السري
مش كدا وبس دا حتي واجه منافسه
من نازيين الصف التاني
اللي بعضهم كان اصلا شغال تحت ايده
زي البرت شبير
اللي اصبح صديق مقرب لهتلر نفسه
او مساعد هيس نفسه مارتن بورمان
اللي حل محل هيس في تحديد
مين يدخل لهتلر ومين ما يدخلش
واللي كان هيس نفسه ساعد في وصولهم لدا
انا اكره يا عزيزي الاحكام
في غير سياقها التاريخي
ولكن ازعم والله اعلم ان هذا الرجل
يمكن ان يتم تصنيفه بالهلهوله
ما تعرفش بقي هل دا حسن نيه منه
ولا غباوه السياسي
ولا ثقته ان ما حدش في الدنيا
ممكن يبدله عند هتلر
بالتدريج زي ما تقول
هيس بدا يهس بالوحده
وبدا يشغل وقته باشياء
زي الابراج والتنجيم والتخاطر والسحر
الحقيقه يا عزيزي
انا الراجل دا صعبان عليا
الراجل دا اتولد اسكندراني جدع
في الابراهيميه
كان ممكن يبقي
كان ممكن يبقي شغال مع الشباب ويعمل راب
متخيل الماني مولود في اسكندريه
عنده فرص
مسيرته عماله تنحدر
في السجن كان مساعد هتلر
وكل ما يترقي يبعد عن هتلر
والشباب اللي تحتيه هما اللي يقربوا
المهم هيس بدا يومن
بموضوع السحر والابراج والحاجات
لدرجه ان موظف عنده مره دخل عليه
لقاه باصص علي كرسي بمنتهي التركيز
ولما ساله انت بتعمل
قاله انا بحاول احركه عن بعد
عزيزي دا مش هيس دا هسهس
وبالتدريج بدا كبار القاده في المانيا
يلاحظوا هذه الميول
فنلاقي شبير بينقل عن هتلر بيقول
بعد محادثتي لساعات مع
وجمله تانيه زي
تضحيات بلا هدف
خليني اقولك يا عزيزي
ان الحاله النفسيه لهيس
كانت اقل مشاكل هتلر في هذا الوقت
الحرب كانت واقعه بالفعل والطيران الالماني
فشل في حسم معركه غزو بريطانيا
وكمان هتلر كان بيستعد
لفتح جبهه حرب تانيه مع الاتحاد السوفييتي
هنا بدا هيس يحس انه لازم يعمل حاجه مفيده
عشان الراجل يبدا يحبه تاني
فبدا في التخطيط لرحلته لبريطانيا
اللي بدانا بيها الحلقه فاكر
لما راح للفلاح الاسكتلندي
وقاله ما اشربش الشاي اشرب انا
هيس رجع يتدرب من جديد علي الطيران
وطلب تعديلات في الطياره اللي بيطير بيها
بحيث يستخدمها طيار واحد بدل طيارين
وكمان يتضاف خزان وقود زياده
وطبعا كل الاوامر لما تطلع
من نايب الفوهرر نفسه بتتحول الي واقع
كل دا كان بيتم من غير اسيله
في مايو
بعد ايام من اخر مقابله له مع هتلر
كتب هيس رساله طويله
وطلب من المساعد بتاعه يسلمها لهتلر شخصيا
لو هيس ما رجعش خلال ساعات
تخيل يا عزيزي
شخص خبرته مش كبيره في الطيران
وكما اتضح ليك في الحلقه في الدنيا
هيطير لوحده مسافه طويله جدا
مع مخاطره انه يتعرض للضرب
من الدفاعات الجويه الالمانيه
او البريطانيه بعدها
في عز حرب مشتعله بين الطرفين
عشان يوصل مكان اول مره يروحه
ولما وقود الطياره يقرب يخلص
بدون ما يوصل لمكان صالح للهبوط
ينط بالبراشوت لاول مره في حياته
مش كدا وبس دا نجح نجاح مذهل في هذه الخطه
مره تانيه بنشوف شخص عنده ايمان شديد
انه في طريقه لتحقيق قدره
انقاذ المانيا
واستعاده مكانته عند اقرب الناس ليه
كان نفسي يا اسالك
مراته ولا ابنه
بس انا عارف ان انت تقصد
شاطر يا عزيزي والله
ولكن علي الناحيه التانيه هيس اثبت
جهله التام بالطرف التاني لحكايته
البريطانيين وعلي راسهم تشرشل
في مقابله هيس
مع الدوق هاملتون في اسكتلندا
تاني يوم هبوط بالبراشوت
قال انه جاي يتفاوض علي سلام مع بريطانيا
تحتفظ فيه بريطانيا
بمعظم مستعمراتها بره اوروبا
في الوقت بقي اللي تسيطر فيه
المانيا علي اوروبا بالكامل
اظن بقي
كان ممكن الكلام دا يكون منطقي
لو حد غير وينستون تشرشل
كان رييس وزراء بريطانيا
تشرشل اللي كان وقتها مومن تماما
بفرص بريطانيا الكبيره انها تكسب الحرب
ومع صمود بريطانيا
قدام الضربات الجويه لالمانيا
وتوقعه ان امريكا تدخل في الحرب كحليف له
وبالفعل دا اللي حصل
لكن كمان كلام هيس بيقول ان دا حد
ما ذاكرش الناس اللي هو رايح يتفاوض معاهم
وانجلترا ما كانتش الدوله الاقطاعيه القديمه
اللي هيس كان متخيلها
وبالتالي دوق هاملتون ما كانش له التاثير
اللي كان يتوقعه علي تشرشل
ولا علي العيله المالكه بطبيعه الحال
في الوقت دا يا عزيزي
كانت رساله هيس وصلت لهتلر
وهنا السوال الاخطر فيما يخص رودولف هيس
هل كان هتلر علي علم بهذه الخطه من الاساس
الحقيقه ان هيس انكر من اليوم الاول
علم هتلر برحلته
ودا واحد من اسباب فشله في رحلته اصلا
لان تشرشل رفض حتي يقابله او يسمع منه
يعني مع كامل احترامي للاكاونت وكل حاجه
بس فين العلامه الزرقا
فين التوثيق فين الوفود
انت ناطط عليا ب
وفي مش في
ويبدو ان انت ما بتعرفش تنط كمان
ويبدو ان كانوا عايزين يخلصوا منك
فحدفوك علينا انت مين ياد
ولكن في
كشف معهد التاريخ الالماني في موسكو
عن نوته بخط ايد مساعد هيس
كارل هاينز
نفس الشخص اللي سلم هتلر رساله هيس
واللي قبض عليه السوفييت وحبسوه
في النوته كارل هاينز المساعد
بيقول ان مهمه هيس كانت
قبل ما هتلر يخش علي الاتحاد السوفييتي
وفي محضر استجواب المساعد في نفس الارشيف
بيوصف عمنا كارل هاينز ان هتلر
ما كانش مندهش اما وصله خبر هروب هيس
وانه اكتفي بقراءه
الفقره الاخيره من الرساله بصوت عالي
يقصد هتلر يعني
ببساطه قول عليا مجنون
طب ما انت مجنون
خلاص قول عليا موهوم
ودا اللي حصل فعلا
في نفس اليوم اللي قابل فيه
هيس دوق هاملتون
اعلنت فيه وسايل الاعلام الالمانيه
ان نايب الفوهرر شخص مضلل ومختل عقليا
وبررت تدهور صحته العقليه بالاصابات
اللي تعرضلها في الحرب العالميه الاولي
شوف عمك جوبلز سم شيطان
شوف يا عزيزي عشان لما يقولك
طب انت عينته ليه لما هو مجنون
مهو كان بطل حرب وكان معانا
وكنا عايزين نستفيد بيه
والله يا عزيزي
يجب ان تعمل حلقه علي جوبلز
دا اقل حاجه عملها
دا اللي احنا بنتكلم فيه دا اقل حاجه
لو هذه الحلقه وصلت ل الف لايك
سوف افكر في حلقه عن جوبلز سوف افكر
لو وصلت ل الف لايك
سافكر بطريقه اكثر جديه
طب لو وصلت يا
ل الف
لا انا مش اد المسيوليه
ما تدخلينيش في حوارات انا مش لا مش هقدر
وصلها انت بس وسيبني سافكر بجديه
المشكله يا عزيزي هناك ادله علي ان الاستجواب
اللي اتعمل لكارل هاينز كان تحت التعذيب
التعذيب وصل لحد التشويه الكامل لايديه
مش كدا وبس الروايه
مش ماشيه مع اغلب الروايات
عن استقبال هتلر للخبر
البرت شبير بدا كموظف صغير تحت اداره هيس
ووصل لمنصب المهندس الاول تحت الرايخ التالت
وواحد من اقرب المقربين لهتلر
وقتها حكي عن انهيار هتلر
من مجرد ما قرا الخطاب
وقلقه ان كل دا يكون مقدمه لانقلاب
او ان الخبر دا يسبب مشاكل
مع حلفايه في اليابان وفي ايطاليا
وفي مقابله مصوره معاه بعد خروجه من السجن
شبير نفي وصف هيس بالجنون
وصفه انه كان غريب شويه وهيستيري حبتين
ودا قريب جدا
من وصف الاطباء النفسيين البريطانيين
ليه علي انه مش مجنون
ولكنه مضطرب عقليا او موهوم
عايله هيس من الناحيه التالته
ليها راي مختلف
كانوا شايفين شهاده شبير حقيقيه
ولكن هتلر اجاد التمثيل في هذه اللحظه
حسب راي ابن رودولف هيس
في مقابله متسجله معاه سنه
انه فعلا علي كان علم بالرحله قبل ما تحصل
وشايفين ان تجهيزات هيس للسفر
وسفره من غير ما يتعرض لاي مشكله
من الدفاعات الالمانيه
دليل علي علم هتلر المسبق بكل دا
وسواء بقي هيس كان عاقل او مضطرب او مجنون
هل كل دا كافي لتفسير
سفره لبريطانيا في عز الحرب
هل دا لاسباب نفسيه
زي ما وصفها الاطباء النفسيين البريطانيين
لما شافوه في بريطانيا
ومنها اعجابه ببريطانيا مثلا
وان جزء من دا جاي من طفولته اللي عاشها
تحت دوله كانت بتحكمها بريطانيا مصر
ولا لسبب استراتيجي
وان هيس كان زيه زي بعض قاده النازيه
ضد فتح جبهتين حرب في وقت واحد
احارب من ناحيه
واحارب من الناحيه التانيه
يا دا انت اللي مجنون
وانه كان شايف ان تحييد بريطانيا ضروره
قبل فتح جبهه سوفييتيه جديده
ولا جايز السبب عنصري لان البريطانيين
والالمان من نفس الجنس الاري
ولا الموضوع كله محاوله للبحث عن دور
والرد علي التهميش اللي اتعرضله
او قد تكون كلها موامره
واللي سافر بريطانيا اصلا
ما كانش هيس كان شبيه ليه
وخليني اقولك ان كانت نظريه
ليها شعبيتها في وقت من الاوقات
ولكنها اتنسفت بتحليل حمضه النووي
سنه كام
واللي اثبتت ان الشخص اللي سافر
بريطانيا بالفعل كان رودولف هيس
في سنه
انتهت الحرب العالميه التانيه وانتحر هتلر
لكن هيس ابتدا فصل جديد من حياته
بعد محاكمات نورمبيرج
وصدور الحكم بالحبس مدي الحياه
في اكتوبر سنه
بتهمتين الاولي هي ارتكاب جرايم ضد السلام
والتانيه كانت التامر
مع القاده الالمان لارتكاب جرايم
بعدها راح هيس للمكان
اللي هيقضي فيه النص التاني من حياته
لاكتر من كام سنه وهي قلعه شبانداو
القلعه اتسجن فيها من النازيين
بدايه من سنه
وهيس كان رقم
في بدايه السجن كان ممنوع علي المساجين
مجرد الكلام مع بعضهم
الجرايد كانت محظوره
وكذلك كتابه اليوميات او المذكرات
وكان مسموحلهم بزياره واحده من عايلاتهم
كل شهرين ولمده دقيقه بس
وبالتدريج خرج اللي خرج منهم
ومات اللي مات
وبدايه من
ما يفضلش في السجن غير هيس
اللي اشتهر بلقب جديد
وهو اغلي سجين في العالم
لانه كان السجين الوحيد اللي في القلعه
اللي بتحرسها دول الحلفاء بالتناوب
تخيل يا عزيزي انت قاعد في سجن
اللي عاملاه امريكا وبريطانيا وفرنسا
والاتحاد السوفييتي فطيره مشكل حلفاء
مش بس كدا انت بيخدم عليك
كل الناس اللي في السجن
الطباخ والحراسه وكل دا عشانك انت
الناس بيتدفعلها رواتب عشانك انت
تاني يا عزيزي انا عايز تحط الكلام دا
في اطار القصه اللي حكيتهالك
فيه بيوت مفتوحه علي حس هيس
خليني اقولك يا عزيزي
ان علي مدار سنه
عاش هيس في السجن دا
بيحرسه جندي
مامور السجن والطباخ والطبيب ورجل دين
دا اكتر مسجون تقريبا كان بيتخدم عليه
تخيل يا عزيزي هيس دا غير ديانته
رجل الدين دا بقي يطلع معاش
عشان كدا مامور السجن يوجين بيرد
كتب كتاب عن ذكرياته مع هيس
سماه
اكتر شخص وحيد في العالم
في السنين اتخففت القيود عليه نسبيا
كان مسموحله بالزياره من فرد واحد من اسرته
مره في الشهر تحت الرقابه
وكان مسموحله بقرايه الجرايد
بس بعد قصقصتها
عشان ما يوصلهوش
اخبار عن النازيه او النازيين
وبدايه من الستينيات
وحتي وفاته في التمانينيات
مع طول مده حبسه
اللي تاني وصلت سنه في مطلع التمانينات
ومع تدهور حالته الصحيه بدات اسيله تطلع زي
هيس اكيد من المومنين بالنازيه
ولكن حبس راجل تخطي ال سنه
وقضي كل المده في السجن
هل دا شيء انساني
المهم يا عزيزي اللي عايز اقولهولك
ان كان هناك تساولات هل دا عادل ولا لا
هل الراجل دا كان بالاهميه الكافيه
ان احنا نحاسبه هذا الكم من الحساب
يقعد سنه في سجن
وقاعد في السجن لوحده
مش بس يا عزيزي
عيله هيس اللي طالبت بخروجه
بريطانيا لوحدها قدمت طلب للافراج عنه
غير طلب تاني من امريكا وفرنسا
في رساله
من رييسه وزراء بريطانيا سنه
لبريجنيف رييس الاتحاد السوفييتي
قالتله لا يوجد مبرر لابقاء
في السجن اكثر من ذلك
الراجل عنده سنه مسجون من سنه
وفضل لوحده في السجن اكتر من سنه
الظروف الانسانيه بتفرض علينا
اننا ما نعاملهوش بالطريقه
ولكن في كل مره كانت العقبه
رفض الاتحاد السوفييتي انه يفرج عن هيس
رغم ان هيس خد براءه
في تهم جرايم الحرب
وما كانش مسيول عن جرايم القتل الجماعي
لليهود في معسكرات الاباده
لانه ببساطه شديده ساب المانيا قبلها
طبعا لم يكن ملاك
فهو الشخص اللي وقع علي قوانين نورمبيج
اللي منعت مثلا
تعيين اليهود في الوظايف الحكوميه
ومنعت جواز اليهود من الالمان غير اليهود
السوفييت كمان كان ليهم اسبابهم
ومنها موقفهم من النازيين عموما
لان خساير روسيا
من الارواح في الحرب العالميه التانيه
وصلت ل مليون بني ادم
حسب تقديرات السوفييت نفسهم
التشدد دا ما كانش قاصر علي هيس لوحده
بل انهم في مره رفضوا الافراج
عن سجينين قبل معادهم الرسمي بدقيقه واحده
وكانت دايما شهور ادراتهم للسجن
اسوا شهور للمساجين
كمان هذا السجن كان واحد
من موسستين في المانيا الغربيه
تحت الاداره المشتركه
لقوات دول الحلفاء الاربعه
والموسسه التانيه كانت اللجنه المسيوله
عن سلامه الطيران فوق برلين
دا غير ان هيس صرح بنفسه اكتر من مره
انه مش ندمان علي افعاله
وفي محاكمات نورمبيرج صرح بوضوح
لقد تشرفت بالعمل تحت امره
احد اعظم رجال شعبي
خلال اخر الف عام من تاريخ بلادي
تخيل
لا اشعر بالندم علي شيء
فعلا يا عزيزي الراجل دا بيبهرني
احنا عمالين نتريق عليه طول الحلقه
بس فيه هذه السمه الشخصيه اللي انا بجدها مبهره
اللي باهرني يا عزيزي صدق هذا الرجل
ولاء هذا الرجل وفاء هذا الرجل
يعني شوف لا كان عايز سلطه وهو فيه سلطه
وبعد ما انتهت السلطه
هو لسه عنده ولاء لهتلر وللفكره
بعد فشل الفكره وموت قادتها
دا واحد عنده وفاء وولاء شديد
لفكره شديده الغباء ولشخص شرير
بس دا دا في هذه القصه بيبهرني
حتي بعد ما القايد بتاعك اللي انت بتحبه
مات وخسر في الحرب
انت لسه عندك ولاء انت لسه عندك وفاء
ربنا يخليهوملك
دا بصراحه يا عزيزي مبهر هيس مبهر
دا كله كان كفايه ان هيس يفضل في شبانداو
لحد موته في اغسطس سنه سنه
وفي سبتمبر صدر بيان مشترك
من الحلفاء الاربعه بيعلنوا انتحاره
متوقع ان الحكايه هنا
بس مش نهايه الحكايه
لان كان هناك كبير
هل هو انتحر ولا اتقتل
عيله هيس كانت شايفه ان نجاحه
في الانتحار بالشكل الغريب دا
وفي السن دا يكاد يكون مستحيل
يعني هو بقاله سنه وجه خلاص علي الاخر
وعايز ينتحر زهق فول
وقالوا حتي لو دا كان صح
فهو ما عندهوش القدره انه يعمل دا بنفسه
وان عندهم تخوفات انه يكون اتقتل
علي ايد المخابرات البريطانيه
وطلبوا اعاده تشريح الجثه
وبالفعل اتعاد تشريح الجثه تاني
ولكن ايضا النتيجه لم تكن حاسمه
فجايز يكون اتقتل وجايز يكون لا
للاسف برضه يا عزيزي
ليست نهايه الحكايه
واحده من الحكايات
اللي عمرها ما هتدفن ابدا
زي هيس نفسه اللي فضل حتي بعد موته
يدفع تمن مكانته الرمزيه
لما اتحول قبره بعد موته
لمزار للنازيين الجدد
اضطرت السلطات انها تضغط علي عيلته
عشان تخرج الرفات بتاعه مره تانيه
في يوليو وتحرقه وترمي الرماد في البحر
وحتي شاهد القبر اللي مكتوب عليه بالالمانيه
لقد جروت اتدمر كذلك
حتي سجن شبانداو نفسه
اللي قضي فيه حوالي نص عمره
بيته التاني
نص ذكرياته في العالم حصلت في السجن دا
اتهدم بعد وفاه هيس مباشره
ولسخريه القدر اتبني مكان هذا السجن
مول باسم سنتر
زنزاتك القديمه بقت فود كورت
وسخريه القدر ما تقفش عند هنا بس
لان الاسم اللي اتشهر بيه مركز
التسوق دا في النهايه كان
ودي تريقه قايمه علي اسم
سلسله السوبر ماركت الشهيره في بريطانيا
اسمها فدا بقي
الحقيقه يا عزيزي
ان عندي كثيره عن هذه الحلقه
بس مش قادر اعبر عنها انا منبهر حقيقي
منبهر بالقصه ومنبهر بال دا
مش متاكد اذا كنت احب يكون صديقي
او احب انه يكون صديق عدوي
مشاعري
عموما اخيرا وليس اخرا ما تنساش تشوف
الحلقات اللي فاتت الحلقات الجديده
تنزل تبص علي المصادر
ولو انت علي اليوتيوب تشترك علي القناه
الحقيقه يا عزيزي ان قصه هيس
بتعلمنا حاجتين مهمين جدا
اولا لو انت مخلص لفكره
حاول ما تبقاش مخلص ليها اوي كدا
لان فكره ممكن تبقي غلط خد بالك
تاني حاجه لو هتبقي مخلص بهذا الشكل
ما تبقاش مخلص لهتلر
العالم ما فيهوش نماذج افضل
هل فيه في النماذج
ما تختار حاجه عدله يا عم
هس علي دمك يا هيس
قصه غريبه وحلقه غريبه شويه
شكرا يا عزيزي شكرا
