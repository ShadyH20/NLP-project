من يوم ما اتولدت
وانا عارف ان حياتي مش هتكون سهله
عشان الراجل دا بابا استاذ علاء الدين
استاذ
يا ختي عليها وعلي امها انتي حلوه انتي
ايوه يا ياسر
الواد قدامي اهو
سميته مصباح
علشان يبقي مصباح علاء الدين
من يومها عرفت ان ابويا
مخلص للهزار والضحك
اخاف وانا بحميه ادعكه فيطلعلي مارد
اكتر من اخلاصه لاي حاجه في الدنيا
وهزاره معايا كان تقيل
مش ناسيله يوم ما سقطت في ثانوي
يا اهلا وسهلا نورت يا مصباح
بابا انا زعلان
ممكن تسيبني في حالي النهارده
يا حبيبي
ما عادي كلنا بنفشل في الدراسه
اقعد يلا معايا اتفرج علي الفيلم الجميل دا
بجد بيحكي عن
بيحكي عن قصه مدرب كمال اجسام
كل يوم بيشيل حديد
وعنده اخ طلع حرامي سقط في نظره
شكرا يا بابا انا داخل انام
لا لا يا حبيبي خلاص ما تمشيش خليك
انا هقرا الجرنال واجيبلك انت الملحق
ولا يوم ما فسخت خطوبتي من نورا
وطلبت منه يساعدني انساها

كلنا كدا عايزين

كلنا كدا عايزين
للشعب الفرحان تحت الرايه المنصوره
كتير كدا بقي يا بابا حرام عليك
حبيبي انت زعلت ولا
حرام عليك
يا ابني
يا بتاع نورا
يا بتاع نورا يا بتاع نورا
بعد اللي حصلي دا كله واجهته
وقالي انا اسف
ما عدتش هعمل كدا تاني واعتذرلي
وقالي ان انا اعمل الفيديو دا
وعملي العصير دا بنفسه
شكرا يا بابا
دا مال صوتي بقي عامل كدا
يا بابا حرام عليك يا بابا
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
في سنه شركه حفاضات اسمها هاجيز
عملت حمله اعلانيه جديده
وكان شعارها هو دع الاباء يختبرون
الرساله الضمنيه في هذه الحمله كانت
اذا نجت الحفاضات من اهمال الاباء وجهلهم
باصول التعامل مع الاطفال ال يعني
بحفاضاتهم وما داخل حفاضاتهم
فبالتاكيد هذه الحفاضات متينه
بالمقارنه بحفاضات المنافسين
سامعين يا بامبرز
بمعني يا عزيزي لو الاباء عرفوا يغيروا
بالحفاضات بتاعتنا من غير ما يحسوا بحاجه
يبقي احنا نقدر نغير العالم
لان يا عزيزي
علاقه الاب بالبيبي زي علاقتي بيك كدا
نعرف ان احنا موجودين
ولكن عمرنا ما شفنا بعض
المهم بعدها في يونيو
طلع اعلان مهين للاباء
لما شركه كلوروكس
نشروا بوست علي موقعها قالوا فيه التالي
دا طبعا يا عزيزي جاب ردود فعل غاضبه
الناس كانت متضايقه
وفضلوا يعملوا تعليقات ويكتبوا بوستات
وايه اللي انتم بتقولوه علينا دا
ويدوا ال الحمرا
اللي تحسها واكله شطه
طبعا يا عزيزي كلوروكس حذفت المنشور
ولكن المثير للتامل وانت عارف ايضا
ان اهتمامي ما بيستاثرش بسهوله
او بصراحه شديده هو بيستثار بسهوله
بس انا ما بحبش اقول كدا
المثير للدهشه يا عزيزي ان احنا عمليا
عايشين في عالم بيحكمه رجاله
وعايشين في نظام ابوي
فنلاقي ما بين في
دوله بس اللي رييستهم ست
وكمان دا يا عزيزي علي مستوي الاسره
المعروف والشايع ان رب الاسره يكون راجل
ودا العلماء بيعتقدوا انه نظام بدا
من تقريبا اكتر من الاف سنه
مع اكتشاف الزراعه
يعني الراجل قاعد علي الطياره وسايق
من ايام ما كنا بنتعلم نزرع
ان لم يكن من قبل كدا
السوال بقي يا عزيزي
اللي بهدل الرجاله كدا
لماذا نسخر منهم ونتريق عليهم
ونتريق علي قدراتهم في التصرف
المثير للدهشه كمان ان رغم هيمنه الراجل
علي العالم وجبروته
فالرجل كاب يكاد يكون مجهول
مجهول مين يا
امال مين الراجل
اللي قاعد علي الكنبه دا ولابس الفانله
وكل شويه يطلب مني كبايه شاي
مين
اهو كلامك دا يا عزيزي
واحد من الصور القاصره للاب
ككاين اغلب ادواره بره البيت
مسيوليته الرييسيه هو دخل الاسره
اما بقي حاجات زي البيت والاطفال
فدي مملكه الام بلا منازع
الاب بيقعد فيها كدا زي الضيف
بياخد واجبه وينام وينزل يشتغل
فتلاقي حد زي مدحت صالح
كلمات الاغنيه ليه بتقول
انا الاب اللي طول الوقت غايب غصب عن عينه
وانا اللي بيدعي علي همه تملي ربنا يعينه
انا الشيال وانا البقال وانا الدكتور
ياه يا
فكرتنا بزمن الفن الجميل
لما كانت الكلمات حلوه والالحان حلوه
والحاجات فيها بركه كدا
بس يا اهوج
انت عارف الاغنيه اتنشرت سنه كام
اتنشرت في عيد الاب اللي فات
طب عارف يا عزيزي بالمناسبه يعني
عشان انت جامد اوي كدا ومثقف ومطلع
وبتدي اجابات من عندك
عارف عيد الاب امتي يونيو
دا عيد الاب يا عزيزي ما حدش بيحتفل بيه
ثانيه واحده يا
هو فيه عيد اب
اه يا عزيزي فيه عيد اب
الاب نفسه ما يسمعش عنه
ولولا مدحت صالح كان عنده سنجلايه
في السيزون ما كانش سمع عنه
الحقيقه يا عزيزي
ان انت حتي في مجال البحث العلمي
اللي المفروض انه اقل تحيزا بحكم طبيعته
لو جربت تعمل
علي الابحاث اللي تناولت الامهات
مثلا موقع زي دا واحد يا عزيزي
من اهم قواعد بيانات الابحاث العلميه
لو عايز يعني ت علي بحث
روح عليه هناك ممتاز
هتلاقي حوالي الف بحث عن الامهات
ولكن لو يا عزيزي عملت العكس
وسرشت عن الابحاث اللي تناولت الاباء
عارف هتلاقي كام يا عزيزي حوالي الف
ياه يا
احنا ما حدش بيبحثنا ليه
تقريبا عدد الابحاث اللي بتتناول الاباء
خمس عدد الابحاث اللي بتتناول الامهات
عزيزتي انا بحسدك علي التقدير
اللي العالم بيقدرهولك
طبعا عزيزتي سامعه الكلام دا بتقولي
تعالي يا حبيبي تعالي خد التقدير
خد التقدير واديني تقديرك
انا مش عايزه يبقي ليا عيد
بس ادوني من الحاجات اللي عندكم
يا فرحتي ب مارس وال الف بحث
خلاص يا عزيزتي اهدي شويه الله
ما كنتش اعرف
ان فيه احتقان كبير اوي ضد الراجل كدا
عزيزي خليني اقولك انه حتي العلم نفسه
اللي لحد وقت قريب بمقاييس العلم
يعني لحد سبعينيات القرن العشرين مثلا
كان يا عزيزي
المجتمع العلمي مش شايف للاب ادوار
اكتر من دوره كمصدر للحيوانات المنويه
او كعايل للاسره او كمصدر للحمايه
او كنموذج ذكوري يكون مثل اعلي للعيال الولاد
الحقيقه يا عزيزي ان عمليه التطنيش العلمي للاب
لحد سبعينات القرن العشرين يعتبر شيء غريب
لان يا عزيزي الاب الانسان
لو قارنته بالثدييات التانيه
هتكتشفي يا عزيزتي والله
انه كاين استثنايي والله العظيم
لان من ل بس من ذكور الثدييات
بتقدم شكل من اشكال المساعده للام
شكل من اشكال المساعده
اما الباقيين ال ولا ال
دورهم يقتصر
علي تسليم الحيوانات المنويه فقط
الذكر من دول يا عزيزي
ممكن ما يشوفش النسل من اساسه
ابنه اللي خلفه ما يشوفهوش
ما يعرفش عنه حاجه
زي يا
مش بالظبط يعني ولكن
حتي معظم الثدييات الاجتماعيه
ما بيمشوش مع بعض
والذكر ما بيهتمش بعيال صغيره بعينهم
باعتبار ان دول ولاده
كلنا ابهات وابناء بعض
لدرجه ان انت صعب تميز اب بعينه
في كتير من الحيوانات
الا بفحوص زي الحمض النووي مثلا
مفيش يا عزيزي ويا عزيزتي
الدور الابوي الجميل دا عندهم
عشان تعرفوا يا عزيزاتي
انتم محظوظين بينا اد
الذكر هناك ما بيقدمش غير السايل المنوي
انما احنا بقي كذكر الانسان
بنقدم سايل منوي
بنشيل حاجات تقيله بنفتح برطمانات صلصه
علي فكره دا ال الجديد مننا
كان قبل كدا قبل ال ما كانش نازل
كمان حاجه مهمه جدا
بنوقف التاكسي برجلنا انا فخور بينا
مفيش عزيزتي في الشارع تقدر تعمل الحركه
المهم يا عزيزي
ان في مملكه الحيوانات هناك استثناءات
زي قرده التيتي
اللي بلغ من تفانيهم في رعايه الابناء
ان الاباء دول
بيشيلوا مسيوليه الرضيع طول الوقت
طول الوقت يا
باستثناء وقت الرضاعه يا عزيزي زي ما توقعت
مش بس كدا الاباء دول بيشيلوا الرضع
من الوقت تقريبا
لدرجه تسببت في نقص وزن كتير منهم فبيخسوا
يا عزيزي فورمه الاب بتاعتهم
من الاشياء المميزه في الاب البشري
ان التزامه تجاه الطفل
مكمل لسنين طويله بعد الولاده
يعني في اغلب المجتمعات البشريه
فيه علاقه زوجيه طويله الامد
بتحصل باقرار من افراد المجتمع
عقد فيه التزامات متبادله بين الطرفين
كمان بيتفق فيه الطرفين ان هما هيرعوا الطفل
الفكره ان احنا كبني ادمين
اطفالنا بيقعدوا وقت طويل جدا عشان يكبروا
عشان تقدر تخلي المخ دا ينمو بشكل كويس
محتاج تديله وقته
فبتلاقي فتره الطفوله في البشر اطول
بالمقارنه بالحيوانات
عزيزي المشاهد فيه حيوانات في عالم الحيوان
تقدر تنزل من بطن امهاتها تفتح بيت
تلاقي الفيل ما شاء الله
نزل وبيمشي ويتحرك وزي الفل
لكن الطفل بتاع الانسان دا لما بيتولد
بيكون لسه ما وصلش لعمر الاستقلال الغذايي
يعني قدرته علي انه يجيب اكل لنفسه
لسه ما حصلتش
الفكره هنا ان انت ما ينفعش تستني
مخ الطفل لحد ما ينضج وهو في بطن الام
لان الوقت هيبقي طويل جدا
فانت مضطر تنزل الطفل ودماغه لسه ما كبرتش
للحجم اللي المفروض تبقي عليه
عشان عشان يقدر يعمل المهام
فبالتالي الولاده بتكون سهله
ولكن الطفل جه للعالم ومش قادر يعتمد علي نفسه
فهنا بنحتاج اباء للرعايه اباء لتوفير الاكل
اباء وامهات يعني
وبيحتاج الطفل اكتر من سنه
وقدر هايل من السعرات الحراريه
عشان يقدر يوصل لهذا الاستقلال الغذايي
عارف يا عزيزي الطفل بيحتاج كام سعره حراريه
عشان يوصل لهذه المرحله مليون
مليون يا
دا انا لسه مخلصهم امبارح في بسبوسه
وبما ان الام ما تقدرش لوحدها
توفر هذا الكم المهول من السعرات الحراريه
دا غير طبعا
انشغالها بالحمل والرضاعه لفترات طويله
ومع تميز الذكر
في كثير من الظروف بقوه بدنيه احسن
وان له كمان مصلحه في الحفاظ علي نسله
دا يعني لو ما يضايقش حضرتك
فالطبيعي ان ذكر الانسان يتجاوز دوره
بس كمصدر للحيوانات المنويه
ومع اكتشاف الزراعه من اكتر من الاف سنه
ما بقاش الذكر مضطر
ان هو يبعد عن البيت مسافات طويله
في رحلات صيد بقي
او جمع ثمار او فاكهه او غيره
خلاص لبس الجلابيه وزرع الارض وقعد جنبها
باشا برنس
ياكل اللي يزرعه ويرزع اللي ياكله
وابتدا يا عزيزي في هذه اللحظه التاريخيه
انه يتحول من مجرد ذكر الي اب
قد يخيل ليك يا عزيزي انه بدايه رحله الاب
مع اطفاله بتبدا بالحمل
ولكن يوسفني اني اقولك
ان هذا الكلام غير صحيح
هتقولي ليه يا
مش متاكد اذا كنت هقولك بس هحنسك
خليني يا عزيزي اخرجلك خروج درامي
وارجعلك رجوع درامي
ويمكن اقولك السبب ويمكن ما اقولكش
في احد البلاد السويديه
موجود سلالات من القرن ال لحد دلوقتي
بتسجل الانتاج الزراعي
والمواليد والوفيات والامراض وخلافه
بيحصل دا هذا التسجيل يعني
علي درجه عاليه جدا من الدقه
هذه الدقه خلت علماء كتير يلجوولها
يدرسوا السجلات
عشان يعرفوا تاثير النظام الغذايي
علي المواليد
وهنا اكتشفت الابحاث ان احفاد الذكور
اللي كان عندهم اكل كتير
يعني لو انت ذكر عندك اكل كتير
احفادك متوسط اعمارهم اقل
لو قارنتها باحفاد الذكور اللي اتكحرتوا
وما استمتعوش بنفس الوفره الغذاييه
يا نهار ابيض يا
يعني انا لو غني ومرتاح
احفادي هيبقوا بيموتوا بدري
دا اللي الدراسات قالته
مش كدا وبس يا عزيزي
اكتشفوا ان احفاد المتكحرتين دول
احتماليات وفاتهم
بسبب مرض السكر والقلب اقل
يا نهار ابيض يا
طب اخبار حلوه
يا عزيزي حلوه للاولاد مش حلوه ليك اوي
ولكن الموضوع نفسه متطبق علي الامهات
في النهايه
الاتنين قاعدين واكلين شاربين نايمين مع بعض
الباحثين كانوا عايزين يشوفوا
هل هنا الراجل له لوحده
جابوا مجموعه من الفيران الذكور وزنهم طبيعي
ودخلوهم في نظام غذايي
نسبه الدهون فيه كتير
دا طبعا خلاهم يسمنوا
بعد كدا جابوا هذه الفيران التخينه شويه
جوزوهم بفارات وزنهم طبيعي
ونظام غذايهم طبيعي
والنتايج كانت ان نسل الاباء
اللي جالهم سمنه دول
كانوا بالفعل
معرضين للسمنه والسكر بدرجه اكبر
نفهم من كدا يا
ان النظام الغذايي للاب نفسه
علي مدار حياته قبل الحمل
مهم جدا لصحه الجنين
وكان هنا الاجداد المتكحرتين
بعتوا رسايل ايبيجينيتيكيه
عابره للاجيال لاحفادهم واحفاد احفادهم
بتحذرهم فيها من القحط والكحرته
فكان زي ما تقول
الاحفاد اكثر استعدادا ليها
هل يا عزيزي دور الاب بيقف هنا
النظام الغذايي بتاعه بس كدا
يعمل دايت ويسلم الجينات
هو دا بس كدا يعني
الدور يا عزيزي الاهم للاب علميا
علميا بيولوجيا كروموسوميا
هو تحديد نوع الجنين
عزيزي المشاهد الجميل
البشر بيستلموا نسختين من الجينات
اللي متشاله علي الكروموسومات
واحده من الاب وواحده من الام
باستثناء الكروموسومات الجنسيه
الام بتبقي والاب بيبقي
كدا كدا الجنين هياخد من الام
لانها عندها اكسين فهياخد من الام
الذكر بقي هو اللي معاه ال
هو اللي ممكن يدي ال
فيحول الجنين الي انثي
او ممكن يدي ال فيحول الجنين الي ذكر
لان هو الام
الام ما بتصدرش غير اكسات
حلو اوي يا
انا بدات اجمع معاك
لا يا عزيزي مش حلو احنا البشر لازم نلعب
خروج درامي وعوده دراميه
في اواخر سبعينيات القرن ال
ازيم سوراني عالم الاحياء الشهير في كامبريدج
اتعين في وظيفه عمره
في مختبر روبرت ادوارد
اللي كان واحد من اتنين
حصلوا علي جايزه نوبل في الطب
بدا هذا الرجل يعمل ابحاثه
الجنين يا عزيزي زي ما انت عارف يعني
من حصص الاحياء في تانيه اعدادي
اللي كنت سعادتك بتحضرها مرتين
بيحصل علي نص جيناته من الام
ونصها من الاب
بجد يا
بس عمك سوراني قالك
ماذا لو لو لقحنا بويضه الام
بمجموعه تانيه من جينات الام برضه
يعني هناخد كروموسوم من الام
ونحطهم علي كروموسوم من الام برضه
وناخد من الام و من الام
كدا يبقي عندنا كروموسوم جاي من امين
ماذا لو استغنينا عن الاب كله
بهذه المساله هتكون النتيجه
طبعا يا عزيزي خليني اقولك
والحمد لله يعني عشان نضمن بقاءنا علي الكوكب
هذه التجربه فشلت
لان كل الاجنه اللي تم انتاجها بهذه الطريقه
انتهت انها تكون اجنه اصغر
واكثر هشاشه من انها تعيش
كل الاجنه بلا استثناء كان مصيرها الموت
مع وفره من العيوب الجينيه
ولكن يا عزيزي للاسف الفشل في تاريخ العلم
ما بيجيبش ضحك بيجيب اسيله
معلش يعني اللي يخلي
وجود الاب ضرروي علي مستوي الجينات
نفس الجينات اللي هنا
المفروض ان هما موجودين هناك ما عدا ال
محتاجين الاب
متفهم ان احنا ما بنحتاجش الاب
غير لما نكون عايزين ولاد
لكن انا دلوقتي عايز اجيب بنت
ليه احتاج وجود اب
دا يلبس حد عادي
كانت نظريه عمك سوراني
ان هناك شيء ما بالتاكيد بيميز جينات الاب ككل
وبالتالي مش بس هذه الجينات بتكون مهمه
بتبقي ضروريه للحياه
وبالاشتراك مع زميله دافور سولتر
توصلوا للي هيسموه بعد كدا
بالجينات المتعلم عليها
العلامات اللي وصلولها في البحث
هي علامات كيمياييه
زي مثلا وجود مجموعه ميثيل
في الحمض النووي مثلا في اماكن معينه
بتاثر علي وظيفه جينات بعينها
بحيث تشتغل او ما تشتغلش
او بتاثر علي طريقه تعبيرها عن نفسها
طبعا السوال اللي بعده كان بديهي
هي وظيفه الجينات
الحقيقه يا عزيزي ان من النقطه
الموضوع هيبقي حساس جدا
سوراني لاحظ ان الجينات الموسومه من الاب
اللي هي المتعلم عليها اللي قلنا عليها
عاده بيكون ليها تاثير ايجابي علي نمو المشيمه
وبالتالي نمو الجنين نفسه
والعكس صحيح الجينات الموسومه من الام
بتحاول دايما تحافظ علي توازن
بين نمو الجنين وبين الحفاظ علي مواردها
حفاظا علي حياتها هي نفسها
وعلي قدرتها علي التناسل بعدين
ياه يا
وانا اللي كنت فاكر الاب دا ما لهوش لازمه
طبعا الاب مهم ومفيد وله لازمه
واي عزيزه تقولك كلام غير دا
تبقي مش كويسه في الاحياء ومش جدعه
مشكله يا عزيزي الجينات
ان هي مفرد من زوج من الجينات
ما لهوش استبن يعوضه لو باظ
وبالتالي هيادي لمصايب زي ما شفنا
الاجنه كلها ماتت
وزي المتلازمه المعروفه بال
اللي بتكون ناتجه عن خلل
في الجينات الموروثه من الام تحديدا
في وجود نسخه صامته من الاب
ونقيضها متلازمه اسمها
الخلل فيها بيكون
في الجينات الموروثه من الاب
من الاخر يا عزيزي
الاب ليس رجل اعمال متبرع ب كروموسوم
وممكن حد او حده تقضيهم من حته
لا كروموسومات الاب
فيها جينات لا يمكن تعويضها
ومن غيرها مش هيقدر يطلع جنين
قادر علي الحياه دا الملخص
فاكر يا عزيزي المشاهد الجميل اغنيه مدحت صالح
اللي اتكلمنا عنها في اول الحلقه
لو فكرت فيها هتلاقيها مش غلط تماما
لان الاب الشقيان البقال الدكتور
غيبته عن عياله في احيان كتير
ممكن ما تبقاش بارادته
تبقي البييه هي اللي فارضاها عليه
مثلا لو عايش في بييه خطر فيها حروب
وقبايل عايزه تقتل قبايل وحيوانات مفترسه
فالاب يا اما هيغيب لان هو نفسه اتقتل
او لسه بيحارب
او بيحاول يستكشف البييه اللي حواليه
ويقلل الاخطار اللي فيها
عزيزتي تقولي ذكر اللي بيحارب قبايل
الكلام دا كان زمان وخلص
هو دلوقتي اخره
يحرس طبقين الغدا بتوعه علي ترابيزه السفره
معلش يا عزيزتي هو دا شويه الله
وبعدين خليني اقولك ان البييه
اللي احنا عايشين فيها
اينعم خطر القبايل وخطر الحروب
وخطر الحيوانات المفترسه اقل
بس فيه مثلا مثلا مثلا
تهديدات زي الفقر تهديدات اقتصاديه
في هذه الحاله الاب هيوزع اهتماماته
ما بين توفير الاحتياج الاقتصادي لعياله من ناحيه
وبين ان هو يقضي معاهم وقت كفايه
اما بقي في البييه منخفضه الخطر
فبيتيغير دور الاب
بحيث ان هو يوفر لاطفاله فرص اكبر
لبناء علاقات اجتماعيه تخدمهم في المستقبل
فتلاقي الاب هنا
قاعد مهتم باسم مدرسه عياله
باسم النادي اللي هيشتركوا فيه
والرياضه اللي هيلعبوها والمدرب اللي هيمرنهم
والتربيه اللي بيحصلوا عليها
من الدلع من الامهات
لان هنا النجاح في هذه البييه
مش معتمد علي المهاره العمليه
لا دا كمان معتمد علي العلاقات الشخصيه
تعالي يا عزيزي نشوف مثال
علي تغير الادوار دا
فاكر يا عزيزي قرده التيتي
التامل في هذه الحيوانات يخلينا نفكر
هل الاباء البشريين
ممكن يوصلوا لهذه الدرجه من التفاني
الحقيقه يا عزيزي ان في اغلب الاحيان لا
ولكن فيه امثله قريبه من دا للبشر
واشهرها شعب الاكا
الاباء في شعب الاكا دا
يا عزيزي ويا عزيزتي هما كريمه الكريمه
المثال اللي اغلب الاباء ممكن يتقارنوا بيه
او يسعوا ان هما يبقوا زيه
في شعب الاكا الستات اللي بتصطاد
بينما الابهات هما اللي بيقعدوا مع العيال
لدرجه يا عزيزي ان الاباء
ممكن يلقموا الاطفال حلمات صدروهم
يا ساتر يا رب يا
هو الموضوع وصل لكدا
هو هناك واصل
احرص ان عزيزتي ما تعرفش حاجه عن الناس
ولو جت اجازه عند شعب الاكا اوعي تروح
والله يا عزيزي الجهل نعمه
الاباء في شعب الاكا
بيقضوا مع الرضع حوالي من الوقت
ودا يا عزيزي اكتر من اباء
موجودين علي هذا الكوكب
الامهات في شعب الاكا
بيستمروا في الصيد لحد الشهر التامن في الحمل
وبيرجعوا للصيد تاني
بعد شهر واحد من الولاده ما بيربعنوش
بل ان بعضهم بيصطادوا
وهما رابطين البيبي في جسمهم
ولكن يا عزيزي تقسيم العمل علي المستوي دا
مش معناه ان الستات مسيطره علي كل حاجه هناك
لان اغلب الوظايف المهمه في القبيله
عاده بيتولاها الذكور
الرضيع من اول الشهر التالت في حياته
بيكون عنده اتصال بدني كامل مع واحد من الابوين
والاباء هنا ما عندهومش مشكله
ان هما يشيلوا الابناء
ولا حتي ان هما ياخدوهم معاهم في سهراتهم
تخيل يا عزيزي تخش القهوه
وانت شايل ابنك كدا علي كتفك
صباح الخير يا رجاله ازيكم عاملين
وتطلب يا عزيزي من القهوجي انه يغيرلك الحجر
فتلاقيه بيغير لابنه علي النصبه
اباء تقدميين
خليني اقولك يا عزيزي
ان مش هتبقي المشكله
المشكله لو الواد عيط وعايز سكاته
كل المواصفات خلت مجله الجارديان
في تحقيقها عن شعب الاكا
توصف الاباء دول
ان هما الاباء الافضل في العالم
وتخلينا كمان نشوف ازاي الظرف الاجتماعي والبييي
بياثر علي علاقه الاب بالابناء
لحد بدايه السبعينات يا عزيزي
كانت وجهه النظر الشايعه عن دور الاب
هي انه يكون نموذج للذكوره لابنايه من الذكور
مثل يحتذي به
والمقصود هنا بالذكوره هي الصفات
التي ارتبطت في ذهن الناس بالخشونه والصلابه
بالتعبير المصري انه يبقي دكر زي ابوه
بس الحقيقه اللي اكتشفها العلماء
في مطلع السبعينيات
هي ان العامل الاهم في تطور الابن اجتماعيا
لم تكن درجه ذكوره الاب او رجولته
لكن مدي حميميه العلاقه وقرب الاب من الابن
بمعني يا عزيزي
ان كل ما كانت العلاقه بين الاب والابن قويه
كل ما الابن هيلقط صفات احسن من ابوه
ملاحظات زي بدات تلفت نظر العلماء
لدور الاب في التطور الاجتماعي لاطفاله
والتاثير اللي كان اوضح
في النمو الايه اللغوي لاطفاله
ودا بدا ببحث
في جامعه نورث كارولينا كشف مفاجاه
هي ان الاباء مش بس مهمين
لتطوير اللغه عند الاطفال
ولكن شوف المفاجاه اهميه الاباء
اكبر بكتير من اهميه الامهات في تعليم اللغه
هنا يا عزيزي الاب مهم اهم من الام

الكلام دا بصرف النظر عن المستوي التعليمي للام
وعلي حد تعبير الباحثين اللي عملوا البحث دا
فالاباء كان لهم اسهامات فريده
في تطوير اللغه التعبيريه لاطفالهم
والسبب المرجح عشان يفسر الكلام دا
ان الاب في العاده
بيقضي وقت اقل من الاطفال
الحقيقه ان الاب بما انه اقل درايه
بالالفاظ المعتاده عند الاطفال
مهو ما بيقعدش معاهم كتير
فهو دايما مش بيراعي استخدامها
بيخرج عن قاموس الطفل
ويعرضه لمفردات جديده طول الوقت
غالبا هي اللي بتكون حقيقيه
مفيش حاجه بالنسبه للاب
اسمها كوكو فيه فراخ
مفيش حاجه اسمها ضربه ققه
اسمها رنه علقه
مفيش حاجه اسمها نام ننه
فيه حاجه اسمها دخل اتخمد
فالاب كونه مش قاعد مع الطفل فترات طويله
ما يعرفش ال بتاعه بيكلمه بلغته هو
لغه الاب لغه البالغين فالطفل بيبدا يتعلم
ولكن علي حسب بعض العلماء والمفكرين
الدور الاهم للاب
كان اسهامه في اعداد الاطفال
للتعامل مع العالم
بره بقي الدواير الامنه والاسره
ودا بيكون عن طريق اللعب الخشن
اه يا عزيزي الاباء اللي بيمرمطوا عيالهم
علي التيك توك دول
دا تعليم الاباء اللي المفروض بيعملوه
الفايده الحقيقيه للاباء
ال
دا في منتهي الاهميه
زي ما احنا شايفين
في غلاف الكتاب اللي قدامنا دا
فالاب هنا بيلعب مع ابنه بطريقه اغرب شويه
من طريقه لعبه الام
الام في العادي بتحاول تحمي طفلها
اما الاب بيحب يرميه في الهوا
يلعب معاه مصارعه
يا اسطي دا مش ادك دا يا اسطي
كل الالعاب اللي الام ممكن تلومه عليها
لانها بتعرض طفلها للخطر
ولكن يا عزيزتي ارجوكي اهدي علي الراجل شويه
خليه يلعب العاب خشنه
الولد كدا هيحصل علي دروس في غايه الاهميه
في مثلا قراءه تعبيرات المنافسين
وتبادل الادوار وتقبل الخساره
وانه يكون ثابت
في المواقف اللي مش متعود عليها
الاب نفسه بيكون مصدر مهم جدا للطفل
انه يكتسب مرونه اجتماعيه
ودي بيحتاجها
في المدرسه وفي الجامعه وفي العلاقات
فمثلا مجموعه من الباحثين راقبوا
الاباء والامهات في تمرين السباحه
فراشه يا فراشه يا
الباحثين يا عزيزي لاحظوا حاجه غريبه جدا
الام بطبيعتها هي اقرب للحمايه
كانت في اغلب الوقت
بتقف في مكان تقدر تتواصل فيه بعينيها مع الطفل
اما الاب غالبا كان بيكون في ضهر الطفل
وجوده داعم اينعم
ولكنه كذلك بيجبره انه يواجه مخاوفه
انت مش شايفني بس لو لا قدر الله حصل حاجه
لو انا مش مشغول بال هجيبك
ولو انا برضه بعرف اعوم عشان يعني
مش لعب بينمي في الطفل مهارات التكيف
اللعب الاكثر افاده هو اللعب
اللي فيه ممارسه اقل لسلطه الاب
وترك مساحه الاختيار للطفل
وتبادل الادوار ال
مش اللعب السلطوي
اللي دايما بيبقي فيه توجيه وتوبيخ من الاب
كمان تاثير الاب كان اكتر بكتير من الام
في تنميه الذاكره العامله ال
ودي قدره الطفل ان هو يخزن المعلومات
ويسترجعها لما يكون محتاجها
والانتباه والتركيز علي الشيء الاهم
واهمال الحاجات اللي مش مهمه
وكمان القدره علي التحكم بالنفس
وكل ما كان يا عزيزي
الاب مركز في التربيه من سن صغير
بيفسح ولاده بيقرالهم حواديت بيلعب معاهم
دا بيقلل جدا من فرص اصابه الطفل
وبالاخص البنات بالامراض النفسيه
زي الاكتياب والقلق
يعني يا عزيزي مجرد قرايه الاب لبنته
حدوته كل يوم بانتظام في سن صغير
دا قادر يحميها من امراض زي القلق والاكتياب
وهي عندها سنه
الاب يا عزيزي في غايه الاهميه
وبما ان دور الاب
في التطور الاجتماعي للاطفال بالاهميه
فدا بيبينلنا حجم الظلم
اللي بتتعرضله الام في اللوم علي سلوك الابناء
اللي هو الواد دا الست ما ربتهوش كويس
شوفي عيالك يا هانم
ما انت معايا يا اسطي
هو انا جايباهم فيه
شوفي ولادك
ولكن يا عزيزي زي ما اتكلمنا
علي الجينات الموسومه من شويه
خلينا نرجع هنا للجانب المظلم من الابوه
فمثلا الباحثين لقوا ان غياب الاب
او العلاقه السييه بينه وبين بناته
تحديدا مرتبط بالبلوغ الجنسي المبكر
وكمان مرتبط بالاستعداد لسلوكيات جنسيه خطا
زي الدخول في علاقات مبكره وغير امنه
وهناك مفاجاه تانيه
وهي ان الاثر اللي بيحصل بين الاب واطفاله
مش بالضروره واسمع
يكون
انتم ايها الابناء عليكم مسيوليه
خليني اقولك يا عزيزي ان وجود الجنين
بياثر علي الاب اللي هو ما شافهوش وما احتكش بيه
اتنين من الباحثين
وهما الزوجين فيليب كوان وكارولين كوان
لاحظوا تغيرات علي سلوك الاباء
في خلال حمل زوجاتهم
بعضهم مثلا وزنه اتغير
بعضهم فجاه قرر ان الدقن حلوه عليه
ناس تانيه حكت
عن مشاكل وتنشنه عرضت الجواز للخطر
بما في ذلك صعوبه التعبير
عن مشاعرهم لزوجاتهم مثلا
وتغيرات في الحياه الجنسيه وغيرها
كمان لاحظوا ان الرجاله
بيبقوا عايزين ياكلوا اصناف بعينها
وقت ما مراتاتهم بيكونوا حوامل
يا نهار اسود يا
يعني الرجاله بتتوحم اثناء ما الستات حوامل
انا موضوع شعب ال دا
عدتهولك بصعوبه احنا بنتوحم
ايوه يا عزيزي زي ما فهمت كدا
الكلام دا ادي لمجموعه من الدراسات
عن التغيرات الهرمونيه
اللي بتحصل للازواج وقت حمل زوجاتهم
يا
لقوا ان فعلا فيه تغييرات بتحصل
وبتاثر علي الراجل وقت حمل زوجته
ازاي
الباحثين ستوري ادواردز وواين ادواردز
قاسوا مستويات الهرمونات عند الرجاله
وقارنوها بزوجاتهم
واتضح ان هرمون الذكوره التستوستيرون مثلا
قل بنسبه قرب الحمل

ازاي يا الكلام دا بيحصل ما يصحش
واحده من الحاجات اللي بتفسر هذه الظاهره
هي ارتباط التستوستيرون بالعداييه
والسلوك التنافسي عند الذكور في الحيوانات
كمان التستوستيرون بيلعب دور المثبط
لهرمونين تانيين الدوبامين والاوكسيتوسين
الاولاني هو هرمون السعاده اللي بيخليك
تبقي مبسوط لما تاكل شوكولاته مثلا
اما التاني فهو هرمون الحب
اللي بتخلي الاب اكثر حساسيه واستجابه للطفل
ودا مع وجود السعاده
اللي جايه من زياده تاثير الدوبامين نفسه
بيقوي الصله اللي بين الاب وطفله
ودا طبعا ما بيحصلش في كل الرجاله
في سبتمبر الباحثين في جامعه ايموري
وصلوا لان هناك علاقه عكسيه
بين مستوي التستوستيرون عند الاباء
وبين المجهود المخصص لرعايه الطفل من ناحيتهم
بمعني ان الاباء اللي بيبذلوا مجهود اكبر
في رعايه الطفل
مستويات التستوستيرون عندهم اقل بكثير
يعني نقدر نقول ان نظرتنا للست
ككاين هرموني متقلب وعمال بيلعب طول الحمل
نظره قد تكون غير عادله لان
تغيرات شبيهه كمان بتحصل للاباء في نفس الوقت
وان كانت لحد وقت قريب مجهوله ومهمله
لكن في حين ان التغيرات الهرمونيه
عند الام الحامل
مرتبطه بعمليه فسيولوجيه كبيره
زي احداث الحمل
فالهرمونات عند الاباء بتعلي وبتقل
علي حسب ارتباطهم بشركاء حياتهم
واللي فيها عوامل كتير
بتاثر علي حجم مشاركه الاب في رعايه الابناء
زي البييه والتربيه
والجينات والظروف الاقتصاديه
ولكن الاهم علي الاطلاق
بناء علي تجارب الزوجين كوان وغيرهم
هو العلاقه القويه بين الاب والام
يا سلام يا
يعني الاب ممكن يبقي كاين هرموني
ايوه يا عزيزي
الاب والام والجنين والدكتور وانت وانا
التاثير الهرموني المتبادل دا
بيكمل معانا بعد الولاده
فيه اسطوره كمان دايما بتنسب للام لوحدها
لكنها احيانا كمان بتنطبق علي الاب
معروف ان تقدم سن الام مثلا
مرتبط بنسبه اعلي من الاجهاض والتشوهات الجنينيه
وبعض الامراض زي مثلا متلازمه داون
ولكن العكس كذلك وارد جدا
مع تقدم سن الاب
فرص ان يحصل طفرات في الجينات بتزيد
وبالتالي فرصه الاصابه بامراض معينه
زي مثلا التوحد
اللي احتمال اصابه الجنين بيه بيتضاعف مرات
لو الاب شوف سنه فوق ال
بالمقارنه مع الابهات اللي تحت سن ال
كمان احتمال الاصابه بمرض
زي الاضطراب ثنايي القطب المبكر
والتقزم والشفه الارنبيه
وكمان فرص تعرض الزوجات للاجهاض
بتكون اعلي كتير
من حالات الاباء اللي بيكون سنها فوق ال
ولكن الاخطر علي الاطلاق هو الفصام
خطر الاصابه بالفصام للابناء الجايين
من ابهات كبار بيزيد كل سنه
واحتمال حدوثه
في حاله الاب اللي فوق سن ال
ودا ضعف المعدل الطبيعي
في حاله الاباء اللي تحت ال
السوال كالعاده ليه بيحصل دا
الاجابه يا عزيزي ان للاسف ما عنديش اجابه
امال يا ليه سالت السوال
ما عشان اقولك ان انا مش عارف
ولكن يرجح بعض العلماء بيرجحوا
ان الاجابه علي هذا السوال ممكن تبقي
ان فيه خلل بيحصل في انتاج السايل المنوي
الحقيقه يا عزيزي عشان اكون صريح معاك
الاب قد لا يكون كاين ضروري
بمعني ان الحمل والتربيه
ممكن يحصلوا في غيابه
او بمساهمه قليله منه
و من الكاينات الحيه تشهد علي الكلام دا
ولكن دور الاب مهم ومفيد
لانه مختلف عن دور الام
الاب يا عزيزي
مش مجرد بديل موقت للام في غيابها
او لحد ما هي ترجع
ولكن اختلافه نفسه عن الام
بطبيعه علاقته مع الابن
هو سبب اهميته
وهو سبب وجود نظام الرعايه الثناييه
اللي بيتكون من اب وام لحد هذه اللحظه
معدل الوفيات مثلا في حديثي الولاده
بيوصل اضعاف لو مفيش اب
والاحصاييات يا عزيزي
خاصه بدول العالم الاول
اللي المفروض فيها رعايه طبيه زي الفل
تعريف الاب مش مجرد انه الاب بالولاده
انما كتير من التغيرات الهرمونيه والعصبيه
اللي بتحصل للاب
بتحصله نتيجه انه بيمارس الابوه
بشكل مباشر علي اطفاله
وبالتالي بقي ممكن نلاحظ
تغيرات شبه التغيرات في زوج الام مثلا
لو هو علي نفس الدرجه من الانخراط في التربيه
هيحصله نفس هذه التغيرات مع انه مش ابوهم
ورغم ان جزء كبير من شطاره الاب في دوره
له علاقه نوعا ما بالجينات
الا ان من شطارته
منبعها البييه مش الجينات نفسها
ودا ينبهنا لدور التربيه
مش بس في انتاج اطفال افضل
ولكن كمان زي ما قلنا في انتاج اباء افضل
الاب اللي بيربي مش بس ابنه اللي بيستفيد
هو كمان بيستفيد
الحقيقه يا عزيزي ان الحلقه
حتي مش كافيه انها تعرف دور الاب وكاين الاب
لان احنا زي ما شفنا في الابحاث العلميه
اللي اتكلمنا عنها اللي بتدرس الاب قليله
مش كافيه ومتاخره
بس كدا يا عزيزي
في النهايه اتمني ان انت تبقي اب صالح
زي مدحت صالح
تخلي ولادك يشوفوا
الحلقات اللي فاتت والحلقات الجايه
ينزلوا يبصوا علي المصادر
ولو هما علي اليوتيوب يشتركوا علي القناه
حابب بس اوجه رساله لعزيزتي
احب اقولك ان احنا كويسين علي فكره
احمدي ربنا
الكاينات والفصايل التانيه متبهدله
احنا نعمه
ذكر الانسان نعمه علي هذا الكوكب
حد يعمل كدا في النعمه
كدا نعمل كدا في النعمه
باي باي يا عزيزتي
باي باي يا عزيزي
