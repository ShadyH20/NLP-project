انتظارات انتظارات
يا ابني
الوقت اتاخر والمماليك عايزين يمشوا
هنعمل المذبحه امتي
ال متاخرين
عشان فيه حادثه علي الطريق
معلش يا مولاي
حاول تماطل مع المماليك شويه والنبي
اماطل
حاضر امري لله
تصبح علي خير بقي يا كبير
كانت سهره جميله اوي
بس الوقت اتاخر ولازم ننام
لا تناموا والمفاجاه اللي عاملهالكم
مفاجاه
انا ما كنتش عايز اقولكم
اني ناوي اموتكم
من الضحك
قلتلكم هموتكم من الضحك
مش ممكن فظيع
ما كنتش اعرف ان انت بتعمل
حقيقي مذهل
بس احنا اتاخرنا ولازم نروح دلوقتي
اثبت مكانك
هنا عنوانك
الخوف بيخاف منك
السلطنه
وطريقك عمره ما خانك
انا قاعد متسلطن
دا ارنب
خلاص يا مماليك يا اوباش
دا فيه
العرض خلص
العرض الحقيقي
اللي جمعتكم النهارده عشانه
جه وقته دلوقتي
استعدوا للمجزره
مجزره مجزره
مجزره الاسعار
مذبحه الخصومات
قرب قرب قرب
واللي ما يشتري يتفرج
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
عزيزي المشاهد الجميل
لو بتشوف الحلقه الاول
احب اقولك ان انت ممكن توقف
وتشوف الحلقه اللي فاتت بعنوان المماليك
وبعدين ترجع تشوف هذه الحلقه
عشان تحظي بتجربه افضل
تعالي يا عزيزي نتكلم عن فصل مهم جدا
في نهايه تاريخ المماليك
مرج دابق
سنه ميلاديه
وعلي بعد كيلو
شمال مدينه حلب في سوريا
وعند السهل الممتد في شمال قريه دابق
ما تبعت ال اسهل
والمعروف بمرج دابق
وقف السلطان قنصوه الغوري سلطان المماليك
علي راس جيش من الف مقاتل
جايين عشان يواجهوا جيش الدوله العثمانيه
اللي تجرات وبدات تدخل
اراضي السلطنه المملوكيه
واحتلت جزء من املاكها
اللي هي اماره ذي القادر
وفي قول اخر ذو القدر
وفي قول اخر ذو القدر
وفي ليله الاحد اغسطس
وقبل ما السلطان الغوري يخش ينام
بص بصه اخيره علي السهل اللي قدامه
سهل مرج دابق
وقال قلبي خايف منك يا مرج دابق
والصراحه يا عزيزي هو كان معاه حق يخاف
لان كوني جاي من المستقبل
احب اقولك ان فاضل في حياته ساعات قليله
واللي فاضل اصلا
في دوله سلاطين المماليك مجرد اسابيع
والقبه الفظيعه اللي عليها زخارف مدهشه
اللي بناها الغوري في قلب القاهره
عشان يتدفن فيها
قبه الغوري اللي في شارع الغوريه
هتفضل للابد فاضيه
لان السلطان الغوري مش بس هيموت في المعركه
دا الخيول هتدوس عليه
وما حدش هيعرف طريق جثته اللي هتضيع وتختفي
برغم ان عهد السلطان الغوري
تميز ببذخ السلطان الشديد
وحبه في انه يبني مباني جميله
ولكنها كانت سنين بتقول لاي حد يقدر يفهم
ان رياح التغيير جايه جايه
طب وايه يعني يا
ما احنا عارفين من الحلقه اللي فاتت
ان لا مواخذه حياه المماليك
عامله زي ما تكون
كل واحد بيخش ساعه ويخلص وييجي اللي بعده
ويفضل يقولك
حرفيا
لا يا عزيزي
المرادي رياح التغيير جايه علي المنطقه كلها
عندك مثلا راس الرجاء الصالح
عشان فجاه كدا يظهر للاوروبيين
الله دا فيه
عشان يغير طريقه تجاره اوروبا بالكامل
ويخليها تمر بعيد عن ارض المماليك
ويحرم المماليك من واحد من اهم مصادر دخلهم
الجمارك والضرايب المفروضه علي التجاره
في نفس الوقت
دا خلي الدوله المملوكيه في وضع مالي حرج
لان وقتها كان فيه قوه شابه وفتيه
الدوله العثمانيه
يا عزيزي كانت قوه عندها شهيه في التوسع
صحيح وقت قايتباي
حاولوا يتوسعوا علي حساب المماليك
لكن قايتباي قدر يحسم المواجهه لحسابه
ويخلي السلطان بايزيد التاني العثماني
يقبل الهدنه بين الدولتين
ولكن لما بايزيد التاني بيموت سنه
بيتولي مكانه سلطان مهم جدا
في تاريخ الدوله العثمانيه
صاحب الطموح العظيم سليم الاول
في الاول علاقه السلطان سليم بالمماليك
كانت علاقه وديه
او في عالم السياسه تبدو انها كذلك
والسلطان الغوري كان متطمن لحد كبير
لان العثمانيين كانوا مشغولين بناس تانيه
كان عندهم عاركه اهم بكتير من المماليك
مع اعدايهم من الصفويين
العاركه كانت مخلصه
علي كل طاقه سليم الاول
وبتمتص كل قوه العثمانيين
ولكن لما قدر سليم ينتصر
انتصار حاسم علي الصفويين
في معركه جالديران سنه
فضينا بقي نبتدي بقي نشوف
المماليك دول اخبارهم
الدور جه علي المماليك
وبدا كل طرف سواء العثمانيين او المماليك
يجهز لمعركه هو عارف كويس اوي
انها سوف تكون معركه حاسمه
لا تنتمي لدور المجموعات
بلغه ال
وبالفعل السلطان سليم الاول
يبدا بالتحرك ويتوغل في اراضي المماليك
المماليك يسكتوا
يسيبوا الفترات التاريخيه التانيه تاكل وشهم
راحوا مجهزين جيش في حلب يوقف هذا الزحف
عشان تلتقي قوات الطرفين في مرج دابق
في صباح المعركه بيقف السلطان الغوري
وحواليه مصحف شريف
في اكياس من الحرير الاصفر
شايلها جماعه من الاشراف سلاله النبي
وراهم جماعات من الصوفيه
باعلامهم الحمرا والخضرا
والقضاه ومعاهم الخليفه العباسي
عشان يقابلوا العثمانيين
وهنا بتبان قوه الدوله العثمانيه
وال مدفع الجبار
المدافع اللي قدرت تكسر المماليك
بعد ساعات يا عزيزي من المعركه
بنوصل لاخطر مراحلها
فجاه في جيش المماليك بتتسرب اشاعه
يا جماعه السلطان اتقتل
اللي طلع الاشاعه
قايد الميسره خاير بك امير حلب
خاير بك يا عزيزي
او زي ما سماه المصريين بعد كدا بخاين بك
في افيه شديد التوقع
كان سبق واتفق مع العثمانيين
ان هو يبيع السلطان الغوري
وبالفعل
الراجل كان خاين محترم اد كلامه الشهاده
وانسحب ورجع بجنوده علي حلب
بعد ما اتسربت الاشاعه اياها
تخيل المسيره كامله انسحبت من الجيش
كان الاهلي من غير علي معلول
خاير بك خد جنوده وراحوا علي حلب
وبانسحاب الميسره
يصبح جيش المماليك في موقف لا يحسد عليه
يهرب الجنود من المعركه
خصوصا بعد اشاعه موت السلطان الغوري
ويفضل السلطان لوحده في قلب المعركه
يا جماعه اللي قالكم اني مت كداب
انا لسه عايش
خونه كلكم فاكريني مت
ما فيش حد وفي غير خاير بك
هو اكيد اللي ما سربش الاشاعه
لان هو واحد من قاده الجيش بتوعي
يفضل الغوري في هذه المعركه
مع عدد قليل من حراسه
ولحد النهارده
احنا ما نعرفش تحديدا اللي حصل
بعض المورخين بيقولك ان جاله ازمه قلبيه
لان هو وقت المعركه كان عنده سنه
ويقال انه وقع من علي حصانه
واتداس اثناء الحرب
البعض التاني بيقولوا
ان جنود العثمانيين لحقوه وهو بيهرب
فقطعوا راسه ورموا جثته وسط الجثث
ولكن اللي احنا نعرفه
ان بهزيمه السلطان قنصوه الغوري
بيشتغل تتر النهايه في دوله سلاطين المماليك
بيتجمع يا عزيزي المماليك
او ما تبقي من المماليك في القاهره
وبيختاروا خليفه للسلطان الغوري
وهو ابن اخوه الاشرف طومان باي
طومان باي بيتولي الحكم
وهو بلا جنود كفايه
بلا اموال في الخزينه
بيحاول بما عنده من موارد
اللي هي اساسا قليله
ان هو ينظم المقاومه تاني
وعلي مدار شهور
بيحاول بياس انه يواجه جيش العثمانيين
ويوقف تقدمهم
طب وايه اللي بيحصل يا بينجح
انت وقعت
انت يا عزيزي عمرك شفت
سلطان مملوكي ممكن ينجح
صحابه دايما ينطوا علي المصلحه يبوظوهاله
طومان باي اكتشف ان كبار المماليك وامراءهم
كانوا خلاص اتفقوا مع العثمانيين
خاير بك بقي
وبيرفض طومان باي
العرض اللي قدمهوله السلطان سليم
انه يستسلم وفي المقابل يتولي اماره مصر
في رساله بعتهاله كانت مليانه بالتهديدات
بل كمان كان هناك فيها استهزاء
باصل طومان باي
سليم قاله
انا سلطان ابن سلطان ل جد
لكن انت يا مين ما هو اصلك
دا انت مملوك تباع وتشتري
يقال ان هذه الرساله ابكت طومان باي
ويقال انه عهد علي نفسه
ان هو هيقاوم لاخر نفس
اكيد مات يا
صح
وهكذا تقود الجيوش المملوكيه
معارك بايسه امام العثمانيين
ولكن تنتهي الامور بهزيمه المماليك
انت عارف يا عزيزي معركه الريدانيه
خدوا وقت اد ما كملوش شوط
يقال ان الحرب خلصت في دقيقه بس
العاركه بدات وانتهت في تلتايه
الريدانيه اللي علي حدود القاهره
واللي هي النهارده منطقه العباسيه
لما ينتصر العثمانيين هناك
بيدخلوا القاهره نفسها
ويختفي طومان باي والمماليك
شكل يا هرب
عزيزي انت اهوج
طومان باي ما هربش
برغم ان السلطان سليم الاول
كان معتقد ان خلاص طومان باي هرب ومش راجع
الا ان طومان باي كان مستخبي
في دهاليز القاهره
وبعد كام يوم بيظهر من جديد
وبيقود مملوك
وبينضم ليهم عدد من البدو
ومعاهم مجموعه من الاهالي
بيواجهوا جيش العثمانيين
في حرب شوارع جوا القاهره
حرب استمرت ايام كامله
الحرب اللي اوشك للحظه
طومان باي ينتصر فيها
لدرجه ان خطباء المساجد يوم الجمعه
رجعوا يدعوله تاني
ولكن العثمانيين ما استسلموش بسهوله
استخدموا المدافع وضربوا قلب القاهره
واضطر طومان باي انه يهرب من جديد
وانتقم العثمانيين اشد انتقام من الاهالي
وحرقوا مساجد شارع الصليبه
اللي كان مركز المقاومه
بعض المورخين بيقولوا
ان في هذه المواجهه مات اكتر من الف شخص
المورخ ابن اياس
اللي كان حاضر هذا المشهد بنفسه
بيقول ان هذا الحدث في القاهره كان
ولكن بعد ما كل دا حصل
طومان باي يتمكن للمره التانيه
انه يهرب من العثمانيين
ويتبع اسلوب هجوم العصابات علي العثمانيين
انتش واجري
فيواجههم في وردان والجيزه
ودهشور واطفيح
ودا اللي بيخلي طومان باي
يكسب شعبيه كبيره في وسط المصريين
اللي بيشوفوا فيه بطل اسطوري
بيظهر في مكان
يضرب ضربته ويهرب
ولكن في محافظه الغربيه
بتيجي لحظه النهايه
لما شيخ العربان حسن بن مرعي
يخون طومان باي ويسلمه للعثمانيين
ورغم ان السلطان سليم الاول
كان معجب بطومان باي
لدرجه ان البعض بيخمن
انه فكر بالفعل انه يعفو عنه
ويوليه اماره مصر
دا عدو مبهر شاطر
ولكن امراء المماليك زي خاير بك
الحوا عليه انه يجب انه يعدم طومان باي
لان لا مواخذه كدا لما يتحول هو الحاكم
مهو ممكن يعدم الخاينين
اللي كانوا ماسكين الميسره
اللي قالوا ان الغوري مات وهو ما ماتش
ومع خوف السلطان سليم الاول
من شعبيه طومان باي واسطورته
بيومر بعد يوم من حبس طومان باي
داخل معسكر العثمانيين في بولاق
انه يتم اعدامه
وفي ابريل
بيمر موكب عظيم من بولاق لحد القاهره
موكب راكب فيه طومان باي علي حصانه
حواليه جندي من العثمانيين
والناس واقفه علي الجنبين
بيحيوا طومان باي باحترام وبتبجيل
وهو بيردلهم التحيه علي طول الطريق
لحد ما بيوصل الموكب لحد باب زويله
هيقف الحصان وينزل من عليه طومان باي
ويشوف ان حبل المشنقه متعلق
فيعرف ان هي لحظته النهاييه
بيقرر يمشي لحبل المشنقه بنفسه
بيبص للناس ويطلب منهم
انهم يقروله الفاتحه مرات
وبعد كدا يبص للجلاد ويقوله مقولته الشهيره
اللي هي اخر جمله قالها سلطان مملوكي
اعمل شغلك
وبالفعل يتم شنق طومان باي
فيتقطع بيه الحبل ويقع علي الارض
ويجيبوا حبل جديد فيتقطع بيه تاني
ويجيبوا حبل اكتر متانه
فيشنقوه الشنقه التالته
وهنا تصعد روحه الي السماء
والناس حواليه بيصرخوا حزنا واسفا عليه
ويفضل جثمانه متعلق
علي باب زويله لمده ايام
لغايه ما ريحته تطلع
وبعدها ينزل ويتغسل ويتكفن
ويتدفن في قبر بدون علامه
في مكان ما تحت قبه الغوري
لحد دلوقتي مش قادرين نحدد مكانه
وهنا يا عزيزي تنتهي دوله سلاطين المماليك
الدوله اللي بدات بدماء توران شاه
وانتهت بجثمان طومان باي
معلق علي باب زويله
لو لاحظت يا عزيزي
هتجد ان هناك مفارقه
ان هذه الحقبه بدات بالدماء وانتهت بالدماء
بدات بموت توران شاه
اللي الاول حاولوا يقتلوه فهرب
وبعدين حاولوا يحرقوه فهرب
لحد ما مات في النيل
وكمان طومان باي التخلص منه ما كانش سهل
حاولوا يشنقوه مرات
دا غير ان قبل كدا في المعارك
كان كل مره بيهرب وبيرجع تاني
المحصله يا عزيزي ان دوله المماليك انتهت
او دوله سلاطين المماليك
الدوله اللي حكمت مصر
وبلاد الشام وبلاد الحجاز
لمده تصل الي سنه
الا قولي يا
لما
اللي هو تاريخيا بيلعب في الالف وخمسميات
هو اللي قضي علي دوله المماليك
فازاي بقي
اللي جه بعده بحوالي سنه
عمل مدبحه المماليك الشهيره وقضي عليهم
هما المماليك دول كام جزء
يا اهوج
هناك فرق شاسع
بين دوله المماليك حكم المماليك والمماليك
صحيح ان دوله سلاطين المماليك انتهت
وحكمهم المباشر لمصر انتهي
ولكن المماليك نفسهم في مصر استمروا
لا دا كمان قدروا يلاقوا
مكان ومكانه لنفسهم جديده
يمكن كمان اقوي من الاول
خليني يا عزيزي اخدك لسنه
المماليك انهزموا والدوله المملوكيه انتهت
وطومان باي اتعدم وسيرته اختفت
كانه ما كانش موجود اصلا
علي حد قول المورخ المصري ابن اياس
السلطان سليم الاول المنتصر
يجمع الصناع والحرفيين وعلماء الدين والقضاه
ويوديهم علي اسطنبول
وياخد معاه بالمره
الخليفه المتوكل علي الله الثالث
وهنا يا عزيزي
تنتهي مرحله الخلافه العباسيه الصوريه
ويبقي السلطان العثماني هو ذات نفسه الخليفه
وينتقل مقر الخلافه
من القاهره الي اسطنبول
بما ان يا عزيزي
المسافه بين المدينتين كبيره
وفيه جبال وصحاري بتفصلهم عن بعض
فبيوصل الخليفه العثماني لتوليفه مختلفه شويه
عشان يقدر يحكم مصر
توليفه بقي بتخلي مين
جزء من السلطه في مصر
اكيد المماليك يا
اسم الله عليك يا عزيزي
اكيد وانت صغير كنت بتلعب لعبه الاختلافات
ببساطه يا عزيزي العثمانيين شافوا
ان فكره المماليك فكره متميزه
ناس بنجيبهم من بلاد بعيده باسعار رخيصه
ندربهم علي القتال والجنديه طول حياتهم
تربيه عسكريه صارمه
نقدر نحارب بيهم اعداءنا
عشان كدا فضلوا العثمانيين يجيبوا مماليك
من بلاد ما وراء النهر
او من اماكن الغزوات العثمانيه في اوروبا
دا غير كمان ان امراءهم في الوقت دا
الوقت اللي كان سليم الاول بيسيب فيه مصر
هما فعلا الادري بكل شيون البلد
عارفينها حاره حاره وخن خن
وعارفين ازاي يمشوها
ال بتاع المماليك قوي جدا
عندهم سنه
وكلهم عارفين هما هيبقوا فين في خلال سنين
غالبا هيبقي متعلق علي باب
فتكون السلطه في ايدين قوات
القوه الاولي
بتكون ممثله في الباشا او الوالي
والقوه التانيه في جنود المشاقات العثمانيه
اللي هي الحاميه العسكريه
اللي موجوده في القلعه
عشان توقف تمرد
السلطه التالته بقي في ايد امراء المماليك
كل امير بيتولي سنجق او مديريه
اللي هي بلغه عصرنا محافظه
الامير المملوكي يصبح محافظ
وبياخد لقب بك
اتقسمت مصر وقتها ل سنجق
كل بك مسيول
عن اداره مديريته وتنظيم شيونها
كل بك يا شباب في
ما حدش يبص في التاني
يشرف علي الزراعه فيها ويحفظ الامن
ويحافظ علي صادراتها من الحبوب
للدوله العثمانيه
اما بقي البك اللي بينظم شيون القاهره
فدا ال بك
الشخص دا بيكون اهم والي
لانه ماسك العاصمه
فبيتعرف بلقب شيخ البلد
العثمانيين والمماليك اتفقوا
علي نظام فعال الي حد كبير في الاداره
والي بيحكم وبيحط الخطوط العريضه للبلد
ويضمن ولاء البلد للسلطنه العثمانيه
ومماليك مخضرمين يقدروا يديروا مفاصل البلد
عندهم خبره في شيون مصر
بتنتقل من جيل للتاني
وطبعا واحده من اهم هذه الامور
هي امور الضرايب والفلوس
في الوقت دا الاراضي الزراعيه كلها
كانت بتدار بنظام اسمه الالتزام
النظام دا بيخلي
كل مجموعه قري او اراضي مع بعضها
تحت اداره شخص هو دا الملتزم
مهمه هذا الملتزم
انه يبعت الضرايب مقدما للوالي
الوالي اللي هيبعتها للسلطان
فين في اسطنبول
بعدها يلم بقي بمعرفته
من العمال والفلاحين هو وشطارته
يعني مقدم بيدي للسلطان مقدم
وبعدين هو بقي يلم
انا كسلطان ضريبتي توصلني
وانت تلم الضرايب من الناس
طبعا مش محتاج اقولك ان الملتزم دا
كان بيكون واحد من امراء المماليك
في الغالب يعني
النظام دا كله بقي
اثبت فعاليه ونجاح لفتره كبيره من الزمن
بالاخص في الوقت اللي بتكون
الدوله العثمانيه فيه قويه
والوالي العثماني هو كمان بدوره قوي
والمماليك في حالهم كفايه شقاوه بقي
ساعتها كان بيبقي فيه
توازن واستقرار في السلطه
ياه يا خلاص الحلقه انتهت
لا دا ال انتظرني هطلع واجيلك
دوله يا عزيزي عامله كدا زي الانسان
الانسان بيحصله
بيمر بلحظات ضعف ولحظات مرض
ودا اللي حصل مع الدوله العثمانيه
بدات مشاكلها تكتر
والمماليك بداوا مع الوقت يستعيدوا قوتهم
مهو بيلعبوا علي ارضهم
لا مواخذه كدا يا دوله يا عثمانيه
قوتنا عماله تزيد وانتي ضعيفه
واحنا عايزين نحكم
الموضوع يا عزيزي كان بيوصل احيانا
ان شيخ البلد بيكون هو الحاكم الفعلي للبلاد
ويضطر الوالي انه يستجيب لاوامره
فاكر يا عزيزي شيخ البلد دا
بيبقي البك بتاع القاهره
كدا كدا
المفروض ان الوالي العثماني اعلي منه
الامور بتزيد اكتر واكتر بمرور الزمن
وبتوصل لدرجه ان شيخ البلد علي بك الكبير
يستغل الحرب
اللي بين روسيا والدوله العثمانيه
ويعزل الوالي سنه
معلش اركن انت
ويومر الوالي انه يغادر مصر
في خلال ساعه
انت متخيل
مش بس يستولي علي حكم مصر
دا بيبدا يعمل حملات عسكريه
غرضها انه يستولي علي دوله زي اليمن
واراضي الحجاز ويتم الدعاء باسمه
في مكه في الحرم الشريف كسلطان للبلاد
ومش بس كدا كمان بيبدا يتواصل مع الروس
اللي هما اعداء الدوله العثمانيه
ويجهز حمله بقياده صديقه
محمد بك ابو الدهب
عشان تضم بلاد الشام كلها لحكمه
وفعلا الحمله توصل نابلس والقدس ويافا
وبتستسلملها دمشق
دا يا بجد
قد يبدو ليك يا عزيزي ان علي بك الكبير
سيطر علي كل حاجه
بس يبدو يا عزيزي ان علي بك الكبير
نسي قاعده مهمه جدا في تاريخ المماليك
ما فيش صاحب بيتصاحب
محمد بك ابو الدهب صديق علي بك الكبير
وصهره وقايد جيوشه
وصاحب الفضل الاكبر في انتصاراته
يقرر يغير ولاءه
ويخون علي بك الكبير صاحبه
وينحاز للسلطان العثماني
ويرجع بالجيش من الشام
ياه يا
دا انسحب زي بك
يا ريته يا ريته كان زي خاير بك
يا ريته انسحب بس يا عزيزي
دا رجع يحارب القايد بتاعه
وصديقه علي بك الكبير
ويخليه يضطر انه يهرب من القاهره
مش بس كدا قواتهم بتتقابل
في منطقه الصالحيه في الشرقيه
عشان يصاب وقتها علي بك الكبير
اصابه تودي الي وفاته
وتنتهي هنا سنوات من التمرد وحكم مصر
اظنك دلوقتي يا عزيزي عرفت
اجابه السوال الشهير من فيلم الناظر
مين اللي قتل علي بك الكبير
نقدر يا عزيزي نقول مجازا
اللي قتل علي بك الكبير هو محمد ابو الدهب
خليني يا عزيزي انتقل بيك بالزمن
وتحديدا يوم ابريل سنه
كليبر قايد الجيوش الفرنسيه في مصر
بيواجه تمرد عنيف بقاله شهر كامل
او ما يعرف بثوره التانيه
كليبر بيقرر يضرب القاهره بالمدافع
واللي بيمده في احتياجات في الحرب
من مون وذخاير
ما هو الا قايد المماليك وشيخ البلد مراد بك
دا كمان كليبر لما يقرر يحرق حي بولاق
مركز ثوره القاهره التانيه
مراد بك مش بس بيسمحله يعمل كدا
لا دا بيبعتله مراكب
محمله بالحطب والمواد الملتهبه
كسر واحنا نجبس
عشان يخرب حي بولاق والقاهره تماما
سامعك يا عزيزي بتقولي
هو فيه يا اللي بيحصل
عزيزي المشاهد الجميل
ممكن تسمحلي افرش السياق ممكن
اتفضل يا
ماشي شكرا
في يوليو
بتوصل سفن نابليون بونابرت
اللي شايله الف جندي
يوصلوا لشاطي العجمي جنب اسكندريه
يا
كانوا حاجزين في النخيل
لا يا عزيزي كانوا جايين يحتلوا مصر
هما احتلوها
يبدو يا عزيزي انك كنت طالب مستواك تعبان
مصر وقتها يا عزيزي
كان بيحكمها اتنين من امراء المماليك
مراد بك وابراهيم بك
وسط وجود صوري تماما
وعديم المعني تقريبا من الوالي العثماني
وبعد يوم من المشي في الصحرا
يوصل نابليون بونابرت الي منطقه بشتيل
جنبها علي طول في امبابه
بيكون جيش المماليك بقياده مراد بك مستنيه
في الخلفيه كدا يا عزيزي في الكادر بتاعهم
هناك الهرم الاكبر
عشان تتعرف المعركه
باسم معركه الاهرامات
خليني اقولك يا عزيزي ان هذا اللقاء
كان جدير بانه يتذاع علي
ما كملش ربع ساعه
علي ما يبدو يا عزيزي ان المماليك
ما كانوش محضرين كويس للمعركه
وسقطوا بعض التفاصيل البسيطه
باختصار يعني
كانوا داخلين الحرب برماح وبسيوف
وبنفس الاساليب المعتاده وكدا يعني
لقوا امامهم جيش مسلح اوروبي
بالمدافع والبنادق
وسوف اترك الباقي لخيالك ولاحساسك
الجيش الاوروبي بيقدر
يشتت قوات المماليك بمنتهي السهوله
ويجبرهم انهم يرموا نفسهم في النيل
عشان يلحقوا نفسهم من الجحيم
اللي طالع من المدافع
كتير منهم كان بيموت غرقان في الهروب دا
في الوقت دا تقريبا الاف مملوكي
يا اما اتصاب يا اما اتقتل يا اما غرق
ويهرب ابراهيم بك لالشام بالمماليك
ويهرب مراد بك لالصعيد بمماليكه
ولكنه ما بيستسلمش
ويحاول يفرهد الحمله
بمناوشات مرهقه ومستمره
خد بالك يا عزيزي ان دا كان من ضمن
الانماط المشهوره اوي في حروب المماليك
الكر والفر انتش واجري
مش هقدر اواجهك جيش لجيش
فهحاول اخد منك اللي هقدر اخده
زي اللي كان بيعمله طومان باي
في الجنود العثمانيين
مراد بك ومماليكه
كانوا بيختاروا مكان ينزلوا فيه في الصعيد
يعسكروا ويستقروا
وقبل ما يوصل جيش الفرنساويين اللي بيطاردهم
بقياده الجنرال ديزييه
بتوصل اخبار لمراد بك عن طريق جواسيسه
فيقوم هارب ويروح مكان تاني
وهكذا تستمر هذه الرحله
التي انهكت الفرنسيين
وبعد ما يضطر نابليون انه يسيب مصر
عشان بقي الاضطرابات اللي حصلت في فرنسا
وانت عارف بقي القصه يعني
يمشي نابليون وهو لسه مش قادر
يقضي علي مراد بك ومماليكه
وييجي الجنرال كليبر
يحكم مصر بعد نابليون
ويبدا مع مراد بك مفاوضات للصلح
مراد بك كان عنده تخوف
لو الفرنساويين مشيوا
والعثمانيين رجعوا يحكموا مصر
هيقوموا شايلينه ويجيبوا حد مكانه
وهنا مراد بك يتفق مع كليبر
انه هيحكم الصعيد باسم الجمهوريه الفرنسيه

ولما مراد بك يلاقي القاهره
بتتمرد ضد الفرنسيين
في ثوره القاهره التانيه
بنشوف مشهد فيه
الكثير من الخسه والنداله يا مراد
مراد بيتفاني في خدمه الحمله الفرنسيه
اللي هما حليفه الجديد
بيساعد الفرنساويين عشان يحرقوا القاهره
القاهره اللي هو كان شيخ بلدها
واللي اهلها عارفينه وهو عارفهم
مراد بك بيمد ايده لكليبر ويساعده
في كل حاجه محتاجها
عشان يقضي علي ثوره القاهره
وبوقود حرق حي بولاق
دا يا عزيزي مشهد درامي
يوريك نظام المماليك راح فين
ازاي تحول وجودهم من وجود دافع عن الشرق
ضد الصليبيين والمغول
لنظام حتي لو شهد صراعات دمويه
لكنه ساهم في عمران القاهره
بمساجد واثار عظيمه ومدهشه
كل دا فجاه بيتحول لوجود مزعج للمماليك
اللي بيساهموا مع المستعمر
انه يحرق القاهره
القدر يا عزيزي لا يمهل مراد بك الكثير
اكيد حد قتله يا انا عارف
الحقيقه يا عزيزي المرادي طاعون
ياه جديده يا
بيظهر طاعون قوي بيضرب صعيد مصر
مراد بك يكون اهم ضحاياه
عشان يموت ويتدفن في سوهاج
في قبر لسه موجود لحد النهارده
بخروج الفرنساويين من مصر
وبموت اخر امير مملوكي قوي وهو مراد بك
وكمان ادراك المصريين لمواطن قوتهم
وقدرتهم علي مواجهه الحمله الفرنسيه
هنا تشهد مصر حاله من الفوضي السياسيه
العثمانيين بيحاولوا يرسلوا ولاه اقويا
والمماليك بيحاولوا يرجعوا للسيره القديمه
ينتفض الشعب المصري ضد الفرنسيين
ويكون ليهم كلمه وصوت مسموع
لدرجه ان اهل القاهره بقياده عمر مكرم
سنه ميلاديه
يثوروا علي الوالي العثماني خورشيد باشا
ويضطر السلطان يستجيب ليهم ويعزله
وينفذ مطالبهم
في تعيين قايد فرقه جنود الالبان الارناووط
عشان يكون والي علي مصر
الراجل اللي هيكون له شان عظيم بعد كدا
ويتفق المورخين علي انه موسس مصر الحديثه
اسمه يا عزيزي محمد علي
محمد علي لما وصل للسلطه
كانت مشكلته الاولي والاهم هي المماليك
الحكام الفعليين للبلد
اللي نظامهم مستمر من ميات السنين
بعد شهور بس من تولي محمد علي السلطه
احد اهم امراء مماليك مراد بك فاكره
اللي كان اسمه محمد بك الالفي
الراجل دا بيهاجم القاهره ومعاه الف مملوك
لكن محمد علي بيعملهم كمين
وبيطردهم بره حدود القاهره والجيزه
ولما بيحاول يطاردهم كمان
بيكون ليهم القوه والغلبه عليه
وبيهزموه في الفيوم
ويهزموه مره تانيه في البحيره
ولما الانجليز بيستعدوا لغزو مصر
اثناء حمله فريزر
بيتواصل معاهم الالفي بك
مقابل وعد منهم انه يكون
حاكم مصر لما يحتلوها
ولكن الزمن يا عزيزي
للاسف ما بيمهلهوش كتير
بيموت قبل ما الحمله توصل
شواطي مصر سنه
الحقيقه يا عزيزي ان محمد علي
كانت احلامه اكبر من انه يكون مجرد والي صوري
علي بلد بيحكمه بشكل فعلي المماليك
عايز انا اللي احكم
واديك شايف المماليك بيعملوا
طموح محمد علي
كان اكبر من خيال حد وقتها
ولانه رجل معروف بالذكاء والدهاء الشديد
وقادر يفهم ازاي بتدار المكايد والحيل
ادرك محمد علي ان حكم مصر مستحيل يستقر
الا لو انتهي النظام القديم تماما
توليفه ال قوات
وخلطه كنتاكي ما عادتش تنفع
النظام اللي اقامه السلطان سليم الاول
قبل سنه
ما بقاش ياكل مع محمد علي
لان ببساطه المركب اللي ليها ريسين تغرق
وعشان كدا دبر وخطط
وقدر يصالح المماليك وينهي حروبه معاهم
الصلح طبعا اللي ما كانش صلح حقيقي
بل كان طعم لاستدراجهم
للنهايه الدمويه المرعبه
اخيرا يا عزيزي بنوصل ليوم النهايه
مارس
يوم مذبحه المماليك
اللحظات اللي سبقت المذبحه
ما كانتش بتقول ابدا ان دا هيحصل
كل شيء كان ماشي بمنتهي السلاسه والنعومه
محمد علي قاعد
في قاعه الاستقبال في القلعه
بيستقبل امراء المماليك وبيسلم عليهم
الامراء اللي كانوا اكتر من واحد
لبوا دعوته الشريفه لحفل وداع ابنه طوسون
اللي خارج يا عيني في حمله
مسافر بره البلد
يقال ان محمد علي
كان لطيف جدا في استقبالهم
دعاهم في قاعه الاستقبال
شرب معاهم القهوه
ودار بينهم حديث ودي ولطيف
ولما دقت الطبول
عشان تعلن عن خروج قياده الجيش
محمد علي راح سلم
علي المماليك اللي بيودعوا ابنه
وقالهم اتفضلوا انا قاعد هنا شويه
وسابهم يخرجوا للمصير والنهايه
عزيزي لما اتقفل باب العزب
بعد مرور طوسون باشا وفرسانه ورجال الدوله
بيبدا ضرب النار علي المماليك بلا ادني رحمه
في كتابه عصر
بيحكي المورخ عبد الرحمن الرافعي
ان ساعتها محمد علي
كان لسه قاعد في قاعه الاستقبال
ملامحه بصراحه كانت قلقانه
وشه كان مضطرب
وهو عمال يسمع صوت الرصاص والصريخ
الصريخ اللي كان طالع من امراء المماليك
اللي بيتعرضوا للقتل بدون رحمه
مشهد كان مرعب ورهيب
الجبرتي بيحكي عن واحد من قاده المماليك
اسمه شاهين بك
بيقول ان الراجل من حلاوه الروح
تسلق جدران القلعه
وهو بيحاول يهرب من فوق اسوارها
والجنود عمالين يضربوه برصاص البنادق
ما فيش حد هيطلع حي من هنا ما فيش رحمه
الموضوع يا عزيزي كان شنيع
لدرجه ان امينه هانم مرات محمد علي
حاولت تحمي بعض المماليك
اللي كانت في اخر الصفوف
وقدروا يهربوا من الممر بصعوبه
ويوصلوا قصر الحريم اللي جوا القلعه
ويستغيثوا بيها
ولكن التعليمات كانت واضحه
اقتلوهم كلهم من غير استثناءات
في مشهد كان صادم لمرات محمد علي نفسها
لدرجه ان هناك بعض الاقاويل
بتقول ان امينه هانم خلال ال سنه
اللي عاشتهم بعد المذبحه
ما خلتش محمد علي يلمسها او حتي كلمته
واحد يقولي يا
ازاي ما كانتش عارفه مراته
حتي لو كان
ما فيش راجل يقدر يخبي حاجه عن مراته
خليني اقولك يا عزيزي ان هذا الحدث تم
بتخطيط في غايه السريه
بس من قاده محمد علي
هما اللي كانوا عارفين بالموضوع
انا عايز اقولك يا عزيزي
ان حتي ولاد محمد علي نفسهم ما كانوش يعرفوا
لا ابراهيم باشا ولا طوسون
طوسون كان فاكر لحد اخر لحظه
ان ابوه هو اللي ممكن يكون بيتقتل جوا
عشان كدا لاظوغلي
اللي كان واحد من الاربعه القاده اللي عارفين
راح مخصوص يطمن طوسون
فضلت المذبحه مستمره
بعض الجنود كانوا بيقطعوا
رووس المشهورين من قاده المماليك
ويروحوا يسلموها لمحمد علي جوا القلعه
عشان يقبضوا عليها بقشيش
ولما ضرب النار اخيرا وقف
وال مملوك
اللي كانوا حاضرين الحفله ماتوا
دخل طبيب محمد علي الايطالي وقاله
ساعتها محمد علي طلب ميه
وشرب شربه طويله
وبعد ما خلص ما قالش حاجه خالص
هل سكت عشان كان مصدوم من منظر الدم
ولا سكت عشان كان عارف
ان الموضوع لسه ما خلصش
وان كانت بس البدايه
قد تظن ان كدا خلصت مذبحت القلعه
وان المماليك اتقضي عليهم تماما
بس لا محمد علي كان عارف كويس اوي
انه لازم يقضي علي الالاف من المماليك
عشان ينهي وجودهم تماما من بلده
الوجود اللي استمر في مصر
وسيطر عليها اكتر من سنه
فنزل جنود الارناووط في شوارع القاهره
يفتحوا البيوت ويدوروا علي المماليك
المماليك اللي بقوا بحكم العشره الطويله
ما بقوش خلاص مماليك بحريه قاعدين في القلعه
دول كانوا خلاص
اختلطوا بالمصريين وعايشين وسطهم
وفيه بينهم وبين المصريين
علاقات ونسب ومصاهره
بيوت المصريين اتفتحت بيت بيت
واللي كان بيتم اكتشاف انه مملوك
او حتي يتشك فيه انه ممكن يكون مملوك
يتقبض عليه فورا ويتاخد القلعه
وهناك يقطعوا راسه بلا رحمه
لدرجه ان حوش القلعه اتملا بالجثث
المطاردات في قلب القاهره استمرت ل ايام
الجنود الالبان الارناووط
بيفتشوا شارع شارع حاره حاره
ويدوروا علي المماليك
في كل بيت عشان يقتلوهم
والمماليك بيحاولوا يتنكروا
عشان يهربوا من المذبحه
ناس منهم اتنكروا في لبس فلاحات
اللي بييجوا من الريف لالقاهره
لمجرد بس انه يهرب من القاهره
بس الموضوع عند محمد علي
ما بيقفش عند حدود القاهره
دا بيبعت رسايل
للمحافظات والمديريات والاقاليم
اقتلوا حد من المماليك
وابعتولنا رووسهم
عشان نتاكد بالفعل انكم بتنفذوا اوامرنا
وبالفعل عدد كبير من المماليك
في الصعيد والدلتا اتقتلوا
وبقت كل شويه توصل اشوله
مليانه برووس المماليك
جايه من جميع انحاء مصر
وبتتجمع وبتترص
قدام باب العزب في القلعه
او باب زويله في قلب القاهره
هل بكدا محمد علي خلاص يسكت
لا دا هيقضي عليهم لحد اخر اخر واحد
ويومر ابنه ابراهيم
انه يقود حمله عسكريه ضخمه
عشان يطارد بقايا المماليك
من مدينه لمدينه
من قريه لقريه في الصعيد
ويقتل منهم الاف تانيه
في حمله تستمر لمده سنتين كاملين
ودا يفسرلنا ليه محمد علي
اختار طوسون باشا ان هو
اللي يطلع حمله الحجاز مش ابراهيم
مع ان ابراهيم دراعه اليمين
ودا لانه كان سايب ابراهيم
للمهمه الاهم في مصر
القضاء علي المماليك
وانهي وجودهم في مصر للابد
وبيكتمل الشكل المرعب للمذبحه
في عمليه دفن جماعي
لجثث المماليك في حفر جماعيه
مثلا في ميدان القلعه
ايوه يا عزيزي لو انت خارج
من مسجد السلطان حسن
وفي وشك القلعه وباب العزب
وماشي في ميدان القلعه
فانت في هذه اللحظه غالبا
هيكون تحت رجلك بقايا المماليك
عظام ضحايا مذبحه القلعه المدفونين هناك
الحقيقه يا عزيزي ان محمد علي
كان عنده من التصميم والاراده
انه ينهي هذه المرحله تماما من تاريخ مصر
وانه يمحي اثر للمماليك فيها
والحقيقه انه نجح في دا وبشده
ويبدا مرحله جديده في التاريخ
المورخين يطلقوا عليها الحديثه
ايوه يا عزيزي مصر الحديثه
بالنسبه لبعض المورخين
هي الفتره اللي بعد انتهاء المماليك
وفتره حكمهم الطويله لمصر
سواء كسلاطين بقي او شيوخ بلد
الفتره اللي مصر شافت فيها
اجمل عماره اسلاميه
اللي شهدت انتصارات بيبرس والاشرف خليل
وهزايم الغوري وطومان باي
وطموح علي بك الكبير الكبير
وخيانه مراد بك والالفي وابو الدهب
الفتره اللي بدات بدم توران شاه
وفارس الدين اقطاي وعز الدين ايبك
وشجره الدر وقطز
وانتهت بطوفان من الدماء
اسمه مذبحه القلعه
او مذبحه المماليك
رحله طويله مثيره للتامل والتفكير
احنا حاولنا يا عزيزي في هذه الحلقه
ان احنا نجيب الحاجات
اللي نظن انها الاكثر دقه
دا طبعا ما يعنيش ان ما فيش سرديات تانيه
وما فيش حاجات ممكن تبقي اصح من اللي قلناها
ولكن في هذه الحلقه
اعتمدنا علي بعض المصادر
ارجوك بص عليها
وعادي جدا ان يكون هناك اختلاف
بين المصادر وبعضها
نتمني نكون وفقنا
في اختيار المصادر الاقرب للحقيقه
تاني ممكن ما يبقاش
و وقولنا ارجوك في التعليقات
وممكن يبقي
قولنا برضه في التعليقات
بس كدا يا عزيزي
نتمني نكون عملنا اللي علينا
ونتمني ان انت كمان تعمل اللي عليك
بانك تشوف الحلقات اللي فاتت
وتشوف الحلقات الجايه
تنزل تبص علي المصادر
ولو احنا علي اليوتيوب نشترك علي القناه
بس كدا يا عزيزي
اتمني تكون انبسطت بهذه الرحله
لان هي كانت رحله شاقه ومعقده
وبس وفعلا ابذل مجهود
في ان انت تبحث الموضوع اكتر
لان هو اكثر تشويقا بكتير مما حكيناه
تاكد من دا
بس كدا يا عزيزي مع السلامه
لا دا مش الظاهر بيبرس
دا البك بتاع الفراخ
