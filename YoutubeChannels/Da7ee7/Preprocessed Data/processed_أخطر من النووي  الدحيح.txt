زي ما انتم شايفين كده
تقدر تجيب كيلات بالهبل
بالايه كيه ام دا
اجمد سلاح في اللعبه
بصوا بس يا شباب علي الكومنتات
واحد كاتبلي
بيقول لي بودا ذا شوتر بيقول
في الستريم بتاعه ان الام احسن سلاح
بودا مين يا جدعان هي كلها بقت ستريم
ايوه يا جماعه انا بودا ذا شوتر
وبقول لكم ان الام
احسن سلاح في اللعبه
واللي يقول غير كده يبقي نوب
يا جدعان انتم عارفين الايه كيه ام دا
دا كلاشنكوف
يعني كلاشنكوف يعني
يكرم لاجل محمد رجب
يا جدعان هو الام ما تصغروناش
يا جدعان انتم فاهمين
الداميدج بتاع السلاح دا اد
طب وعلي هدوقهولكم دلوقتي
شوفتم الداميدج سامعين الصوت
انا الروف بتاعي اتبهدل
يا جدعان اللي بيكيل ما بيقولش
واللي بيداميدج ما بيتكلمش هه
يا جدعان السكواد بتاعي كله
جاهزين بالايه كيه ام
يلا
جاهزين بالسلاح جايين
انتم ليه خايفين
يا جدعان الشوتنج اكيوريسي بتاعته
انتم عارفين لو اقل
والله ما اقعد القعده والله
الطرب دا يا عم
الطرب الجمال دا
خمسه ايمينج ستار
تلاته بالله العظيم جبار
حاج محمد
خليك في الشباك كده ثانيه واحده
سوري يا عم محمد كنت بجرب حاجه
يا محمد كامبر يا محمد
يا محمد كامبر
يا جدعان امو
امو بسرعه الامو بتاعي خلص
معلش يا جماعه نكمل الستريم
دا ما حدش موجود ليه
طب يا جماعه
اللي يدخل يقول الصوت تمام هه
وانا تمام انا عايش الحمد لله
اعزايي المشاهدين
سلام عليكم ورحمه الله وبركاته
اهلا بكم في حلقه جديده من برنامج
الدحيح
سنه
وفي احدي المستشفيات السوفيتيه
صحي ميخاييل كلاشنكوف
الرقيب وقايد الدبابه المصاب
من نومه علي صوت دوشه في عنبر المرضي
يا ساتر يا رب فيه
مصدر الدوشه كان زمايله العساكر
اللي حاربوا معاه واتصابوا اصابات شديده
في معركه بريانسك قدام النازيين
ولما سالهم كلاشنكوف بتتكلموا في
كان كلامهم كله غضب علي القاده السوفييت
اللي سابوهم يحاربوا
في معركه غير متكافيه مع الالمان
كلاشنكوف قال لهم
سوري والله يا شباب انا كنت في الدبابه
احكولي اللي حصل مش واخد بالي
قالوا له اسمع يا مستر كلاش
العساكر ما كانش عندها مشكله
في قسوه القتال ضد النازيين
ولكن المشكله كانت في السلاح
اللي اتطلب منهم يحاربوا بيه
تخيل يا عزيزي المشهد التالي
تلات عساكر سوفييت علي خط النار
بيتشاركوا كلهم
في بندقيه واحده تقيله وقديمه
لو فكروا يضربوا بيها نار
الارتداد بتاعها ممكن يخلع كتف اللي ضرب
كل دا قصاد جندي نازي واحد
برنس معاه رشاش متطور
قادر يحصدهم كلهم في لحظات
تش تش تش يرقدهم كلهم
الحقيقه يا عزيزي
ان كلاشنكوف بعد ما سمع الملاحظات
ما رجعش يكمل نومه او يوبخ العساكر
اللي بتقولوه دا
انما طلب ورقه وقلم
وبدا يفكر في اختراع
هيغير المشهد العسكري والعالمي للابد
في هذه الحلقه يا عزيزي
انا هكون كريم معاك
انت مش كنت
النهارده هبقي كريم معاك يا عزيزي
لاني هحكيلك حكايتين مش حكايه واحده
بطلهم هذا الاختراع
اللي قاعد كلاشنكوف دلوقتي
بيشخبط في تصميمه
الحكايه الاولي يا عزيزي
بتبدا مع بدايه الحرب العالميه التانيه
ساعتها جيوش كتير ادركت
انه مش مهم
يكون معاك بندقيه ممتازه وبتشتغل كويس
انما المهم تكون هذه البندقيه
مناسبه لميدان الحرب اللي انت فيها
مثلا السوفييت كانوا بيحاربوا باسلحه
زي البندقيه موسن ناجانت
ورغم انها بندقيه قديمه
الا ان المدي بتاعها كان ممتاز
بيوصل ل متر بالتليسكوب
ورصاصتها عيار في
عيار قوي وثقيل
دا يا عزيزي العيار اللي يصيب ويدوش
بالفعل يا عزيزي كان عيار تقيل اوي
بيخلي القتل موكد للضحيه
مع دقه تصويب مذهله
الالمان بقي كانوا بيستخدموا اسلحه
زي الكارباينر كيه
عيار في
دا يا عزيزي تحسه هوت لاين للسلاح
السلاح دا كان فيه نفس المميزات
وبرضه كان فيه دقه تصويب ممتازه
ولكن الجيشين دول لقوا
ان في معارك الالتحام المباشر
كل مزايا الاسلحه تحولت لعيوب
طول البندقيه وتقل حجمها
كان مشكله كبيره
في اشتباك المفروض انه بيحتاج
جندي بيتحرك بسرعه
كمان حجم الذخيره التقيل
مكانش بيسمح للجنود
ان هما يبقوا شايلين ذخاير احتياطيه اكتر
فكان طبيعي جدا الذخيره تخلص منهم
ووقت اطلاق النار
ارتداد السلاح بيكون عنيف جدا
علي كتف الجندي
تخيل يا عزيزي انت ماشي في المعركه
ولقيت جندي معاك وماسك كتفه كدا
تقول له
مين اللي صابك في كتفك يا
فيقوم قايل لك
لا دا كتفي اتخلع من البندقيه بتاعتنا
وحتي دقه التصويب الممتازه
اللي كانت البنادق بتوفرها
ما كانتش ميزه كبيره اوي يعني وقتها
لان في الاشتباك المباشر
العدو اللي قدامك
مش محتاج ان انت تصيبه بدقه
ما هو جاي عليا وقريب مني
لو لوشت هجيبه
الحقيقه يا عزيزي ان السوفييت
كانوا مدركين للمشكله من قبل الحرب
وحاولوا يحلوها بطريقه متواضعه ولكن ذكيه
وهي التركيز علي العنصر البشري
وسنه
طوروا الموسن ناجانت
علشان تكون سنايبر رايفيل
لان مزايا البنادق القديمه
ما بتفيدش الجندي
الا لو كان قناص مدرب يضرب من بعيد
ساعتها المدي البعيد
ودقه التصويب هتكون في صالحه
ودا بالفعل اللي حصل
في الحرب العالميه التانيه
السوفييت كان عندهم فرق قناصه متخصصه
منهم قناصه ست
اشهرهم لويدميلا بافليتشينكو
اللي كانت يا عزيزي
ملقبه بليدي اوف ديث
الست يا عزيزي
قتلت خلال الحرب ضحيه موكده
يا عزيزي شكلها بسكوتايه بس هتعورك
لو عملت بحث
هتلاقي من افضل قناصه
في الحرب كانوا سوفييت
ولكن الالمان يا عزيزي لانهم المان
قرروا يحلوا نفس المشكله بشكل مختلف
بانهم يركزوا علي المكنه نفسها
بتحويل الاسلحه اليدويه لرشاشات اوتوماتيك
تنجح في الاشتباك المباشر
حتي لو خسرت مزاياها القديمه
وهي العقليه الالمانيه يا ابراهيم
ودا الفرق اللي لاحظه الجنود
في معركه بريانسك
لما شافوا تواضع بنادقهم
قدام الرشاش الالماني الام بي
واللي برغم قوته
اللي وصفها العساكر لكلاشنكوف
ما كانش الالمان مقتنعين اوي بكفاءته
يخرب بيتكم دا مجنن العدو مش عارف ينيمه
مش عاجبنا
وكان يا عزيزي الالمان بيطوروا
بندقيه علشان تبقي فعاله اكتر
من هنا هيفكر كلاشنكوف
في تغيير البندقيه القديمه بشكل جذري
ويعمل زي الالمان
اللي قدروا يتوصلوا اخيرا لبندقيه
اعتبرها هتلر الامل في انهاء الحرب
الستورمجواير او بندقيه العاصفه
اللي اعتبرها المورخين
اول بندقيه هجوميه في العصر الحديث
برغم ان الحرب انتهت بهزيمه النازيين
الله يخرب بيتك يا موسوليني
وما لحقش هتلر يحقق الانتصار
ببندقيه العاصفه
الا ان السوفييت
ما بطلوش تفكير في تطوير بنادقهم
وطلعوا نماذج زي الايه اس
علي ايد
المهندس السوفييتي اليكسي سوداييف
فيه طبعا تجنبت عيوب البنادق القديمه
بس وقتها كان تقيل جدا كيلوجرام
فاشتغل اليكسي علي نموذج افضل
لكن فجاه يا عزيزي
اليكسي بيموت سنه
عن عمر لا يتجاوز ال سنه
ودي يا عزيزي زي ما كانت صدمه لاهله
زي ما كانت صدمه للقاده السوفييت
طب يا كابتن استني
خلص السلاح وبعدين ابقي موت براحتك
الراجل اتخطف في عز شبابه
وخد سر البندقيه معاه
ودي كانت صدمه للقاده السوفييت
وهنا يا عزيزي
فكر ستالين في حل يايس وبايس
وهو ان الجيش يعمل مسابقه سريه
لصنع تصميم مثالي للبندقيه السوفييتيه
بدون واسطه ولا تعقيدات بيروقراطيه
دا يا
يبدو يا عزيزي انه كان له برضه حاجات
حد من حقه يقدم
المهم المسابقه تنتهي بتصميم
يوصل لكفاءه تقارب
بندقيه العاصفه الالمانيه
ودي يا عزيزي هتكون فرصه
لصديقنا كلاشنكوف
اللي خد تصميماته معاه
وراح قدم بالفعل في المسابقه
وبرغم انه رقيب
ما تلقاش تعليم منظم في هندسه التسليح
الا انه اتقبل
وبقي تحت ايده هو و متسابق
فريق كامل بينفذلهم تصميماتهم
وبعد محاولات كتير
جه يوم التحكيم يا عزيزي
وقدم كلاشنكوف بندقيته
اللي بيقول الشهود ان منافسه
مصمم الاسلحه المرموق
فاسيلي ديجتياريف
ان اول ما شاف سلاح كلاشنكوف
سلم نفسه سكت قليلا يا عزيزي
قرر ينسحب احتراما وتقديرا لهذا الكبير
بدون عرض تصميمه يبقي مش هيقدم
سلاح كلاشنكوف
مش بس تفوق علي المتسابقين
وانما تفوق علي البندقيه الالمانيه ذات نفسها
وفي تلك اللحظه
اتولد الايه كيه
اوتوماتيك كلاشنكوف
اللي هو يا عزيزي
بي بتاع كاونتر سترايك
تجيب يا عزيزي البي
اوه اوه وتخش من الباب الخلفي
خليني اشرحلك يا عزيزي
ازاي الايه كيه
كان ثوره في عالم الاسلحه
كلاشنكوف شايف ان عدم تصميم السوفييت
البندقيه المثاليه لحد دلوقتي
هو اللي انا قلته حالا دا
انهم كانوا بيدوروا علي بندقيه مثاليه
ما فيهاش غلطه
كلاشنكوف اتبع مبدا

الحسوكه يا عزيزي عدوه الحاجات الكويسه
المثاليه ابعد عنها يا عزيزي
ربنا يحفظنا منها
عشان كده يا عزيزي
دايما احب ان انا اخطي
فهنا عمك كلاشنكوف قال
ان بندقيته هيكون عيارها في
عيار وسط حاجه كده
بين ذخيره البنادق وذخيره المسدسات
وزنه اخف بكتير من الذخيره القديمه
فالجنود يقدروا يشيلوا ذخيره اكتر
وزن الكلاشنكوف يا عزيزي
في حاله التذخير الكامل كيلوجرام
متخيل يا عزيزي
ان وزن القطه من ل كيلو
يعني كلاشنكوف بيقول لك
شيل قط صغنن كده وحارب بيه
الي الامياااااااو
كمان مدي البندقيه مش بيتخطي ال متر
عكس البنادق القديمه
اللي كان ممكن توصل ل
الحقيقه يا عزيزي
لان كلاشنكوف عاش في حرب
شاف فيها مجندين صغار السن
مطلوب منهم في وقت قليل
يتعلموا سلاح قديم معقد
كتير منهم بيروح ضحيه لسوء استخدامه
فقرر يا عزيزي
ان سلاحه يكون
سلاح مش محتاج جندي
انسان ممكن يتعلم استخدامه
ويستخدمه في اسرع وقت
حسب التجارب يا عزيزي
طفل عمره سنين خلال ساعه تدريب واحده
يقدر يتعلم فك وتركيب الكلاشنكوف
لانه يا عزيزي
دا معناه يا عزيزي
ان السلاح مش قطعه واحده
ولكنه متكون من قطع منفصلين
زي لعبه البازل كده يا عزيزي
صعب تتلخبط فيها
لان كل حته بتتحط في حته واحده
ما ينفعش تتحط في كذا حته تانيه
كمان كلاشنكوف استفاد من حياته قبل الجيش
كان ميكانيكي في مصنع جرارات
في تومسك اوبلاست في سيبيريا
وهناك كان مطلوب منه يحافظ
علي صيانه الالات في ظروف بيييه لا ترحم
فصمم سلاح يتحمل بييه مهما كانت قاسيه
علشان كده يا عزيزي
صلاحيه قطعه الكلاشنكوف
بتوصل من ل سنه
المميزات هتخلي الايه كيه
هو السهل الممتنع
لكل حروب الالتحام المباشر
بندقيه رخيصه في تصنيعها
حلولها بسيطه لدرجه تخليك تستغرب
ازاي ما حدش فكر فيها قبل كده
سلاح لا يمكن يعطل جندي صغير
ولا عيوبه تسبب قتله
ودا هيخلي كلاشنكوف يتحول من رقيب
لرمز للاتحاد السوفييتي
وياخد اوسمه
زي وسام لينين والنجمه الحمراء
وهنا يا عزيزي بتنتهي حكايتنا الاولي
واللي كان كلاشنكوف في نهايتها بطل وطني
اللي فات يا عزيزي كان القصه الاولي
القصه التانيه
اعتمد الجيش السوفييتي سلاح الايه كيه
كسلاح رسمي سنه
نجاح السلاح الجبار
خلي السوفييت يعتبروه في البدايه سر حربي
ولكن يا عزيزي تحديات الحرب البارده
اللي ظهرت بعد الحرب التانيه
زي مثلا تشيكل حلف الناتو سنه
اللي ضم امريكا ودول اوروبا الغربيه
خلي السوفييت يعملوا حلف مضاد
وهو حلف وارسو سنه
كون يا عزيزي السوفييت بقي معاهم
ال بتاعتهم
الناس اللي معاها مش هيسيبوهم ضعفاء
محتاج يدوهم اسلحه
ومن هنا اضطروا انهم
يصدرولهم الكلاشنكوف
ولقوا ان مصانعهم مش كفايه علشان تلاحق
علي الانتاج اللي يكفي دول كامله
فقرروا يا عزيزي يدوا الدول
رخصه تصنيع سلاح وذخيره الكلاشنكوف
علشان كده بتقدر المصادر
وجود تقريبا مليون قطعه كلاشنكوف
في العالم
نصهم علي الاقل مصنوع خارج روسيا
الغريب يا عزيزي
ان فيه بنادق كلاشنكوف
اتصنعت بره روسيا
اتشهرت بكفايتها المحليه
بشكل يوازي الكلاشنكوف الروسي
زي مين يا عزيزي
زي البندقيه اللي انتجتها
شركه المعادي للصناعات المصريه
يا بتنتج اسلحه
والمعروفه عالميا علي مواقع الاسلحه
باسم بندقيه المعادي
واي هاوي للاسلحه بيعرفها عالميا
برقم اللي منقوش عليها بالعربي
احنا عايزين نتنمر علي بتوع المعادي
ونقول خناقات المعادي ومش عارف
وفيه بندقيه يا عزيزي
معروفه في العالم كله باسمهم
الانتشار دا يا عزيزي كان اكبر اختبار
ممكن تتحط فيه كفاءه الكلاشنكوف
في الاستخدام وفي البييات المختلفه
ورغم ان الغربيين شافوا الكلاشنكوف
لاول مره سنه
خلال قمع السوفييت لثوره المجر
الا انهم هيشوفوه عن قرب
في تعارك مرير
حرب فيتنام
حرب فيتنام يا عزيزي يعني المستنقعات
الغابات الطينيه والحشايش الطويله
وكل اللي اتعلمته في الجغرافيا
وما عرفتش تحفظه موجود في الحرب
استخدم ساعتها يا عزيزي
مزارعين الفيت كونج الغير مدربين
سلاح الايه كيه
لكنهم يا عزيزي اتفاجيوا
واستخدم الجنود الامريكان الام
ولكنهم اتفاجيوا
ان الام السلاح الامريكاني
بيحتاج تنضيف باستمرار
وبيعاني من انسداد وتاكل
بسبب المستنقعات اللي هما فيها
ولقوا نفسهم بيفقدوا في كل اشتباك
من ل من قوه النيران بتاعتهم
بينما يا عزيزي المزارع الفيتنامي الرايق
اللي ما عندوش خبره في الحروب
ماشي يتمخطر بالكلاشنكوف
يقع في المستنقع يقوم من المستنقع
والسلاح يطلع شغال
ما اللي عامله كان شغال في الجرارات
في سيبيريا مش في الجونه
وهنا وصل الياس بالجنود الامريكان وقتها
انهم كانوا ما بيصدقوا يقتلوا فيتنامي
علشان ياخدوا قطع كلاشنكوف
ويكملوا بيها الحرب
بتحاربوا بالروسي
ودي يا عزيزي كانت فضيحه
خلت وزير الدفاع الامريكي وقتها
روبرت ماكنمارا يضغط علي البنتاجون
لتصنيع بندقيه الايه ار
المعادل الامريكي للكلاشنكوف
في الحقيقه يا عزيزي
انه في خلال الخمسينات والستينات
هيتحول الكلاشنكوف من سلاح ناجح
لرمز استقلال
رمز استقلال لكل الدول
اللي تحررت من الاستعمار
بعد الحرب العالميه التانيه
واتحالفت مع الاتحاد السوفييتي
دول هتحط الكلاشنكوف
كرمز وطني علي العلم بتاعها
زي موزمبيق مثلا
او علي الزي العسكري زي بوركينا فاسو
وزيمبابوي وتيمور الشرقيه
تحسه كافي يا عزيزي او نوع مانجا
وفي مصر لو زرت الاسماعيليه
هتلاقي نصب تذكاري كبير
علي شكل سونكي وفوهه كلاشنكوف
لشهداء معركه الاسماعيليه سنه
الرمزيه الثقافيه يا عزيزي
هيتولد قصادها رمزيه مضاده
من دول زي امريكا
اللي سمت الكلاشنكوف
واستخدمته هوليوود في كل افلامها
كاشاره لان اللي ماسكه
هو الباد جاي او شرير الفيلم
ولكن دا ما اثرش علي شعبيه السلاح
بالعكس شهرته عدت عالم الواقع
يعني يا عدت عالم الواقع
دخل في كل بيت والاطفال بيلعبوا بيه
و غناله يعني
اه يا عزيزي حصل
الكلاشنكوف طفل بيلعب جيمز عارفه
وحافظ شكله
من ايام ميدال اوف اونر لحد فري فاير
اللي فيها اشكال كتير من الايه كيه
معروفه باسم ال
كل بيبقي لون مختلف للسلاح
وبتختلف قدراته بين لون ولون تاني
حسب قوه الاصابه ومداها
بكده يا عزيزي احنا قدام سلاح انتشر
لدرجه انه بقي جزء من تسليح جيوش
لحوالي دوله
ولكن يوسفني اقول لك
ان السلاح دا هيشهد موجات انتشار تانيه
اكبر واخطر
هيبدووا من السبعينات
سنه
طرح الاتحاد السوفييتي الايه كيه
وزنه اقل من الايه كيه بكيلوجرام كامل
وقوته طلقه في الدقيقه بدل طلقه
ومداه متر بدل متر
يعني حجم اقل وطلق اكتر ومدي ابعد
ودا خلي الايه كيه سلاح قديم
عفي عنه الزمن نقول له يا حاج
ويقرر يا عزيزي
الاتحاد السوفييتي انه يودعه
ودا يا عزيزي ادي
لطرح كميات كبيره جدا
من الايه كيه للبيع
ما احنا ما عدناش عايزينه خلاص
بقي معانا الجديد
ومع اكتفاء دول كتير منه
في السنين اللي فاتت
لقت الاسلحه طريقها
للكيانات الاصغر من الدول
زي الفصايل المسلحه والمتمردين
في افريقيا واسيا
وكارتيلات المخدرات في المكسيك
ودي الموجه الاولي
اما الموجه التانيه
فكانت سنه
لما قرر الاتحاد السوفييتي
غزو افغانستعان
طلبوا المقاتلين الافعان وقتها
من المخابرات الامريكيه وباكستان
تزويدهم بالكلاشنكوف
عشان يقدروا يواجهوا الغزو الروسي
في كتابه

بيقول لاري كاهانر ان مسيول السي
في باكستان هووارد هارت
هيتولي استيراد ميات الالاف
من الكلاشنكوفز
من مصانع الصين للافعان
وان الصفقه هتكمل بعدها امريكا
كاكبر مستورد وموزع للكلاشنكوف
تخيل يا عزيزي امريكا
ولاول مره في افغانستان هيشوف السوفييت
رصاصات الكلاشنكوف وهي بتضرب عليهم
اوه هذا لا يحدث كل يوم
بوصولنا للتسعينيات
هتيجي الموجه التالته والاعنف
لما يسقط الاتحاد السوفييتي سنه
فتختفي من ترسانه
الاسلحه السوفييتيه الصغيره
واغلب هذه الترسانه كانت من نوع
برافو عليك يا عزيزي الكلاشنكوف
والاسلحه بتتهرب او تتباع او وات ايفر
لكل مناطق النزاع المسلح في العالم
واحد هيسالني يا ابو
ليه دونا عن كل الاسلحه
فضلت التنظيمات المسلحه ال
فاكر يا عزيزي في حكايتنا الاولانيه
لما صنع ميخاييل كلاشنكوف
الايه كيه
بمواصفات تخلي طفل يقدر يستخدمه
دا خلاه مناسب لتظيمات كتير
بتجند بشكل اساسي الاطفال للقتال
الاحصاييات بتقول ان
من ل الف طفل في عالم
بيشاركوا في النزاعات
باستخدام الكلاشنكوف
كمان صلاحيه الكلاشنكوف لكل البييات
بتخليه مناسب لكل النزعات
من الصومال لفيتنام
كلاشنكوف يا عزيزي
هو بيومي فواد الاسلحه
بيلعب دور في كل حرب
اخر واهم نقطه يا عزيزي
ان كلاشنكوف صمم سلاحه
بحيث يكون تمنه رخيص
فيبقي سهل تصنيعه محليا
ودا خلي التنظيمات المسلحه زباين ممتازين
لانهم هيطلبوا منهم كميات كبيره
مش زي الافراد
اللي كل واحد فيهم هيطلب قطعه واحده
ودا يا عزيزي بيبان
في فرق سعر الكلاشنكوف من بلد للتانيه
في الوقت اللي قطعه الكلاشنكوف الواحده
في امريكا ممكن يوصل سعرها ل الاف دولار
في افريقيا بقي
من كتر الطلب علي الكلاشنكوف
بيتسمي
مثلا في ليبيريا تشارلز تايلور
سنه كان بيجمع المتمردين في حرب
ويوزع عليهم كلاشنكوف مجانا
عشان يقوموا بعمليات سرقه وسطو
واهو بالمره يساعدوه في وقت فراغهم
وفي تصريح للامين السابق
للامم المتحده كوفي عنان
دا اللي بيعرب عن قلقه يا
لا يا عزيزي دا اللي بيشجب ويدين
التاني دا بانكي مون
كوفي قال ان تمن السلاح
في دول العالم التالت
وصل احيانا لسعر فرخه او دولار
وكل ما بيزيد الطلب كل ما بيقل السعر
مثلا في دراسه للفورين بوليسي
لقت ان سعر الكلاشنكوف في كينيا سنه
كان ما يعادل بقره
بينما في كان سعره بيعادل بقرات بس
فرق الاسعار دا يا عزيزي
خلي مصنع ايزيفيزك
المصنع الروسي الام لكلاشنكوف
يعتمد في بشكل مستقبلي
علي مبيعات السلاح للامريكان المدنيين
اللي بيفضلوا الكلاشنكوف كسلاح صيد
ف من مبيعات المصنع
لمدنيين في امريكا
تخيل يا عزيزي
مصنع روسي بيصنع سلاح روسي
و من مبيعات مصنعه لمدنيين
و منهم امريكان
ودا بيخلي الكلاشنكوف
ونسخته الامريكيه الايه ار
اسلحه مفضله في ال
اللي بيقوم بيه كتير من المراهقين الامريكان
زي المراهق الامريكي روبرت هوكنز
اللي قتل اشخاص في مول
في ولايه نبراسكا سنه
باستخدام الكلاشنكوف
وزي حادث اطلاق النار الاخير
في مدرسه ابتداييه
في جنوب تكساس في مايو
واللي راح ضحيته بني ادم منهم طفل
واستخدم فيه القاتل
بندقيه الايه ار الامريكيه
اللي استخدمها مسلحين في حادث
ماس شوتنج من لحد دلوقتي
باختصار كدا
كل المزايا اللي صنع بيها
عمنا ميخاييل كلاشنكوف السلاح دا
عشان ينقذ بيه وطنه
كانت هي نفس المزايا
اللي خلته السلاح المثالي
لكل الارهابيين والمتمردين
وحتي المراهقين حول العالم
حد يا عزيزي
ممكن يستخدم السلاح في غرض
لو سالت حد اخطر سلاح في العالم
غالبا هتكون الاجابه القنبله الذريه
برغم ان ضحايا القنبله الذريه
لا يتجاوز ال الف
حسب ورقه بحثيه سنه
بعنوان
العالم فيه مليون قطعه سلاح ناري
و مليون منهم كلاشنكوف
ومن بين ل شخص في العالم
هناك واحد بيمتلك قطعه كلاشنكوف
دا بيخلي يا عزيزي عدد الضحايا
اللي بيموتوا بهذا السلاح وانواعه المختلفه
الف ضحيه سنويا
يعني اكتر من كل اللي ماتوا
بسبب القنبله الذريه
ودا خلي الباحثين يسموا السلاح دا
سلاح القرن
في حكايتنا الاولي
كلاشنكوف كان بطل وطني
وفي حكايتنا التانيه كان مخترع مخيف
صنع سلاح كان حاضر
في تقريبا كل الحروب والنزاعات في العالم
طب كدا كلاشنكوف مين فيهم
بطل وطني ولا مخترع مخيف
فيه حوارات مع كلاشنكوف
كان ساعات بيرفض الحكايه التانيه
ويصمم انه بطل وطني
وان تمن الفاتوره الاخلاقيه لكلاشنكوف
يدفعه النازيين
لان هما اللي خلوه مصمم اسلحه
بينما هو كان عايز يكون شاعر
غريب جدا كلاشنكوف دا
تخيل يا عزيزي
ان كل الصراعات اللي في العالم
واللي لحد دلوقتي
ماثره علينا في حياتنا في يومنا
سببها ان هتلر
كان نفسه يبقي رسام وما عرفش
وكلاشنكوف كان نفسه يبقي شاعر وما عرفش
لكن كلاشنكوف في لقاءاته الاخيره قال
ان لما شاف سلاحه في ايد اطفال وارهابيين
اتمني لو كان اخترع حاجه مسالمه وبسيطه
ما تعملش كل هذا التاثير في العالم
وكان نفسه بدل كل دا يخترع حاجه بسيطه
زي جزازه العشب مثلا
الراجل يا عزيزي ندم بس بعد
وفي اخر سنه في حياته
بعت جواب للكنيسه الروسيه قال لهم فيه
ان المه الروحي لا يطاق
وبيسال لو بندقيته حصدت الاف الارواح
فهل هو كمسيحي مومن يلام عليها
ومضي علي الجواب دا
لاول مره مش برتبه الفخريه

انما كتب

حد ممكن يقول لي
طب ما
عمل جايزه يا
علشان يكفر عن اختراعه للديناميت
واللي برضه اتسمي بسببه
تاجر الموت
ليه ما عملش شيء انساني
بارباح سلاحه الفلكيه
حاجه تريح ضميره
واكيد ارباح بشعبيته
حاجه باعت اكتر من مليون
هتبقي اضخم من ارباح الديناميت
الحقيقه الموسفه
ان نوبل كان صانع اسلحه من السويد
السويد هه السويد
انما كلاشنكوف كان صانع اسلحه
من الاتحاد السوفييتي
يعني الارباح كلها رايحه للدوله
كلاشنكوف عاش حياته كلها
معتمد علي المعاش التقاعدي بتاعه
زي موظفين الحكومه بالظبط
يعني انت لو كنت قاعد في روسيا وقتها
كان ممكن تقابله في طابور التموين عادي
وظروفه المعيشيه ما اتحسنتش غير في
كان عمره وقتها سنه
لما اتسمحله يبيع حقوق اسمه
لبراندات تجاريه
اشهرها كلاشنكوف فودكا
تخيل يا عزيزي يوم ما يتوب من صناعه الاسلحه
يحط اسمه علي الفودكا
مصمم يدخل النار
ممكن نعتبر اللي قلناه دا
حكايتين او حكايه واحده بوشين
كلاشنكوف كان عامل زي هارفي دينت
في فيلم دارك نايت
بطل جوثام الوطني
اللي اتحول مع الوقت
لتو فيس او شرير المدينه ذو الوجهين
واللي كان اشهر جمله ليه
واللي بتجسد رحله كلاشنكوف
اما ان تموت بطلا او تعيش لمده كافيه
حتي تري نفسك وقد اصبحت الشرير
احنا كمان عندنا كبشر حكايتين
حكايه اولانيه كان فيها هتلر
هو اكبر خطر بيهدد العالم المتحضر
وفي سبيل القضاء عليه
اخترع الانسان القنبله الذريه والكلاشنكوف
وعندنا حكايه تانيه
فيها العالم بتاعنا دلوقتي
بقي خالي من النازيين
ولكنه بقي عالم غير امن للابد
بسبب الاختراعات نفسها
بس كدا يا عزيزي
اخيرا وليس اخرا
ما تنساش تشوف الحلقات اللي فاتت
وتشوف الحلقات الجديده
تنزل تبص علي المصادر
لو احنا علي اليوتيوب نشترك علي القناه
عارف يا عزيزي انا كمان حاسس بالذنب
زي كلاشنكوف بالظبط
كنت بعمل حله رز علي الغدا
وفاكرها هتنفع البشريه
لكن للاسف طلع الرز
معمر
يلا مفيش نصيب بقي
سلام عليكم
