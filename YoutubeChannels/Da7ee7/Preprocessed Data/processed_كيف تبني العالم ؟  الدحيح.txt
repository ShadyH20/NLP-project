يا متولي دا
دا شاي العروسه
انا مش باسال علي الماركه
طيب دا شاي كشري
يا بني ادم انت سايب الصبه
وقاعد تشرب شاي
مش احسن ما اشرب مخدرات
يا متولي انا مش مهتم انت بتشرب
طب طالما انت مش مهتم
انا باشرب مخدرات عموما يعني
مين اللي واقف علي الصبه دلوقتي
اللي واقف علي الصبه
اداه ذكاء اصطناعي عملتها
وبتعمل شغلي بدالي دلوقتي
دا بجد
لا بصراحه انا باشتغلك
عشان اخلص بق الشاي
طب لما تخلص الكبايه بقي هتعمل
هاعمل اللي المفروض اعمله
كبايه شاي تانيه
انت ازاي كدا
شوف يا هندسه
في شغلانه وفي مشروع
فيه دايما مساحه للاخطاء البشريه
بيسموها
مهندس شاطر
بياخد الاهمال في حساباته
يعني
يعني كود والكود المصري
واي كتاب درسته في الكليه
عامل حساب قعدتي
انا بقي الخطا البشري
انا مش باهمل شغلي بالعكس
انا لما باعملش شغلي الشغل بيمشي
ثغره
كان لازم حد يستغلها
طب واخره عمايل الشاي دا
يعني وهو اخره شغلك في الموقع
هاخلصه واخش ال اللي بعديه
انا كمان باخلص الكبايه
واعمل الكبايه اللي بعديها
اعتبرني كدا حاجه
زي الاسطوره الاغريقيه سيزيف
بس بقي بدل الصخره
انا اخترت شاي العروسه
متولي انا مضطر ارفدك من الشغل
ارفدني يا باشمهندس صلاح
بس افتكر
انك لو رفدت متولي
هييجي بداله متولي
دا فيه
يعني ممكن مش بالظبط
بس ممكن ييجي اتنين
هو الباقي ما جومش ليه
بيشربوا شاي
طب ما انا عامل هنا اهو
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
في يوم ابريل سنه
وتحديدا الساعه و دقيقه صباحا
هتشهد ولايه كاليفورنيا زلزال عملاق
الزلزال هيقعد من ثانيه ل ثانيه
هو دا القلق يعني يا
دا من دقيقه لدقيقه الا ربع
خليني اقولك
ان بالرغم من ان تبان مده صغيره
بس تاثيرها هيستمر لعشرات السنين
الزلزال دا هيعمل صدع مرعب
شق كدا في الارض طويل
طوله بيوصل ل كيلومتر
تقريبا مسافه من القاهره لالغردقه
ساعات سفر من غير
علي حسب بعض المصادر
من مدينه سان فرانسيسكو اتدمرت
بني ادم ماتوا و الف اتشردوا
طب ما طبعا يا
اكيد شرخ بهذا الحجم
هيتسبب في اذيه الكثير من الناس
خليني افاجاك يا عزيزي
واقولك علي المثير في الموضوع
ان الدمار اللي حصل ما جاش من الزلزال
ولا من الصدع اللي حصل في الارض
معظم الدمار كان بسبب الحرايق
المدينه وقتها كان معظم بيوتها من الخشب
والخشب زي ما انت عارف
واكيد شفت وجربت ماده قابله للاشتعال
فالزلزال اللي استمر
لمده ما تتعداش ال ثانيه
نتج عنه حرايق
فضلت ماسكه في المدينه ايام
وفي الوقت اللي كل الناس
هتشوف الزلزال دا كارثه
فيه شخص واحد يا عزيزي هيشوف فيه فرصه
ومش شخص يا عزيزي
دا المخترع توماس اديسون
دا يا
بتاع اللمض الموفره
اللي دخله في الزلزال
خليني يا عزيزي احكيلك
اللي دخل اديسون في الموضوع
سنه توماس اديسون هيعلن
انه هيسيب مجال الاضاءه الصناعيه
والتيارات الكهربيه
ويوجه عبقريته ناحيه فكره جديده
فكره تكون ذكيه ومبهره اكتر
لدرجه ان الناس تنسي اللمبه وتفتكره بيها
تخيل يا عزيزي كشري الزعيم
يعمل رز بلبن ينسي الناس الكشري
في البدايه توماس اديسون
هيعمل شركه للتعدين والمواد الخام
لكنه هيلاحظ انه خلال عمليه التعدين
فيه كم رمل كبير مهدر
وهنا هيفكر بدل هذا الهادر الكبير
رايك بقي
لما نورد هذا الهادر الي مصانع الاسمنت
بعد كدا بيقولك دا دا دا دا
طب ما اشتغل انا في صناعه الاسمنت
لان صناعه واعده جدا
دا الشيكاره سعرها هيوصل وهيوصل وهيوصل
الموضوع دا هيحتاج
واحد خبره ومحنك زيي عشان ينوره
هنا يا عزيزي توماس اديسون هينسي
موضوع الاختراعات والعلم والكهربا
والكلام دا كله
وهيحط في دماغه ان هو مقاول
هيلبس جلابيه وكوفيه
ويقعد يخبط عليها كدا
قرر يسخر حياته للاسمنت
خليني اقولك يا عزيزي
ان توماس اديسون هيقدم لوحده
براءه اختراع في الاسمنت

هو الاسمنت يا فيه
لا يا عزيزي دا مليان بلاوي
اديسون درس حاجات
زي ادوات معالجه وطلاء الاسمنت المقاوم للميه
خليني اقولك كمان ان مطحنه الاسمنت بتاعته
اللي موجوده في نيو جيرسي
اللي طولها قدم
هتكون اكبر مرتين
من مطحنه اسمنت تانيه في زمنها
اختراعات اديسون
حقيقي هتودي الصناعه في حته تانيه
مش بس كدا
اديسون كان طموحه اوسع من كدا بكتير
اديسون هيقرر انه يفكر بره الشيكاره
ويستغل الزلزال
عشان يروج لفكره ال
انتاج كبير لبيوت معموله بالاسمنت
وعلي عكس البيوت الخشب تقدر تقاوم خطر
حرايق زلازل عفن فطريات نمل ابيض
وكمان امان زياده من البيوت الخشب
بدل ما نجار يخش يسرقها
ثانيه واحده يا
انت بتتكلم عن بدايه القرن ال
وبتتكلم في عمليه معقده زي بناء البيوت
وكمان صناعه الاسمنت صناعه ناشيه
فمنين بقي جه انتاج غزير
من اللي انت بتقول عليها
خليني اقولك
ان اديسون وقتها هيقدم فكره ثوريه
البيت هيتبني مره واحده
صبه واحده تترمي في قالب حديد عملاق
مش هتعمل الحيطان وبس
وانما هتشكل كل تفصيله في البيت
السلالم والكراسي
والدفايات وحمامات السباحه
بيت كامل يتشكل في قالب سحري ويتساب ينشف
وسعره ما يتعداش ال دولار
حلو البيت يا
اللي بيتبني في ساعات دا
ما تقولي كدا عشان عايز اتجوز
اهدا
خليني اقولك يا عزيزي ان علميا
الفكره كانت فعلا قابله للتحقق
اللي قدامك دا مثلا
بيت اسمنتي بناه اديسون في نيو جيرسي
ومع الزمن بالفعل اثبت متانته
ودي صورته سنه
يا دوبك احتاج تجديد بسيط كدا
شويه تاتشات
ولكن خليني اقولك
ان كل التفاصيل اللي بالاسمنت
زي ما تخيلها اديسون تماما
من الحيطان لحد السلالم موجوده قدام حضرتك
الله امال المشكله يا
لو الموضوع سهل كدا
ليه كل دا مش موجود دلوقتي
ليه البيت ما بيتبنيش ب دولار
المشكله يا عزيزي في القالب
اللي هتتصب فيه البيوت
القالب دا معقد جدا في فكه وتركيبه كل شويه
دا غير طبعا ان انت تصممه وتبنيه
كمان مقاولين البنا لقوا نفسهم مطالبين
بقالب محتاج قطعه
هتكلف الف دولار
استني لسه ما خلصتش
يعني بمقاييس النهارده مليون دولار
طبعا يا عزيزي
ما فيش مقاول معاه السيوله
والا ما كانش بقي مقاول
وهنا اديسون هيحاول بعبقريته في التسويق
انه يعمل الاول عروض
في شيكاغو ونيو اورليانز
لقطع اثاث معموله من الاسمنت
بيكتب عليها بتحدي
ارجوك قرب وبوظلي الحاجه بتاعتي
كل دا يا عزيزي عشان الناس تقرب وتطمن
وتفهم شويه فكرته
بحيث انه يقدر قدام
في وقت من الاوقات
يجذب مستثمرين يساعدوه في عمل فكرته
ولكن يا عزيزي العروض فشلت
اديسون هيحاول يثبت عبقريته في البنا
عن طريق شركته
اللي هتعمل مشروعات عملاقه
زي ستاد اليانكيز سنه
ولكن يا عزيزي كان صعب وقتها
ان حد يستثمر في فكره بهذا الشكل
الكلام دا يا عزيزي بيحصل في العشرينات
بيحصل مهم في العشرينات في العالم
الكساد العظيم
الكساد العظيم بيجيب اجل شركه اديسون
وبالتالي حلم اديسون
ان الناس تفتكره بالاسمنت ينتهي
ويفضل يا عزيزي
منور في ذكرياتنا قلاووظ بيلف
وتتنسي اختراعاته
اللي طورت صناعه الاسمنت للابد
الحقيقه يا عزيزي
قبل ما تنجرف ورا الاسمنت وتروح ورا اديسون
دعنا نتحدث عن صناعه اهم من الاسمنت
الاسمنت جزء منها
ولكنها مختلفه تماما عنه
ناس كتير بتخلط بين الاتنين
خليني يا عزيزي اشرحلك الفرق
بين الاسمنت والخرسانه والخرسانه المسلحه
الاسمنت ببساطه هو الماده الكيمياييه الجافه
اللي عامله زي البودره كدا
اللي لما بنخلطها في الميه والرمل
بتبقي ماده شبه صلبه
يا عزيزي
بلغه البنايين بنسميها المونه
صمغ الطوب الماده اللاصقه
اللي بنرص بيها الطوب فوق بعض
وبالتالي الطوب يمسك في بعضه
فيعمل حيطه والحيطه تبقي مبني
الخرسانه بقي يا عزيزي فهي خليط تاني
من الاسمنت والميه
بس بنضيف بقي عليهم ركام
الركام دا بيكون عاده سن او زلط مع رمل
السن دا يا عزيزي بيبقي الطوب
اللي هو بيبقي الطبقه
اللي قبل الاسفلت علي طول
لو انت ماشي علي طريق قبل ما يتسلفت
هو دا الطوب اللي بيدشملك الكاوتشات
خليني اقولك ان الاسمنت كماده
لم يكن شيء جديد علي الناس
ما ظهرتش وقت اديسون
الاسمنت اقدم بكتير مما نتخيل
علماء الاثار شافوا اثار اسمنت
في مباني قديمه في سوريا
بيرجع عمرها لسنه قبل الميلاد
وفي الصين بنلاقيها
في مباني عمرها سنه قبل الميلاد
حضاره زي الحضاره الرومانيه
لو شفت مبانيها زي البانثيون او الكوليسيوم
هتلاقيها مباني جميله جدا وخلابه جدا جدا
المباني يا عزيزي
عاشت وكملت لحد النهارده
لان الرومان قدروا يوصلوا
لخلطه خرسانه عبقريه
الخلطه اللي بنت حضارتهم بالكامل
زي ما انت عارف
الخرسانه الحديثه بتاعه دلوقتي
ميه ورمل وشويه زلط وحصي زي ما قلنا
جه بقي المهندس الروماني فيتروفيوس
في القرن الاول قبل الميلاد
وراح حاطط علي الخلطه رماد بركاني
الرماد دا كان موجود وقتها
باسم البوتزولانا
وقام علي الخلطه حط صخور بركانيه
خلي الخلطه خلطه اخيره
خلطه يا عزيزي عبقريه
هتخلي المباني موجوده لحد هذا الوقت
طب يا ما تقولي والنبي
علي الخلطه عايز اتجوز
اهدا يا اهوج
اولا الامبراطوريه الرومانيه سقطت
يا لهوي
جري يا عزيزي
هي كانت سقطت وهتعيد فيه
سقطت في التاريخ عادي
وما زالت روما مكمله
بسقوط الامبراطوريه الرومانيه
سنه ميلاديا
هيبدا يتراجع استخدام الخرسانه والاسمنت
لا حول ولا قوه الا بالله يا
يعني ال راح والخلطه راحت
لا اله الا الله
خليني اقولك ان الاسمنت بتاع زمان
اللي بيتعمل بغبار البراكين دا
هو وصفه روماني مخصوص
انما الاسمنت الحالي بيتعمل من الكالسيوم
وهنتعرف علي هذه الخلطه
الخلطه اللي بالكالسيوم
هنعرفه في القرن ال
علي ايد عامل بناء في ليدز
في شمال انجلترا
اسمه جوزيف اسبدين
هيسجل براءه اختراعه سنه
ومن وقتها هتكتر انواع الاسمنت
ويمكن من اشهرها الاسمنت البورتلاندي
اللي استعمله مين توماس اديسون
اتسمي الاسمنت بهذا الاسم
لانه شبه الصخور اللي موجوده في بورتلاند
اسبدين نفسه اللي سماه
ومكونات هذا الاسمنت الاساسيه
الحجر الجيري والطين
كداا يا عزيزي عشان الخصلك
احنا عرفنا الاسمنت وتاريخه
عرفنا انه بدا من زمان
من الاف السنين قبل الميلاد
وانه عبر التاريخ اتغير
في الامبراطوريه الرومانيه
كان له خلطه بركانيه
وبعد كدا في اوروبا وامريكا
بقي له خلطه مختلفه
نيجي بقي يا عزيزي وننط
لواحده من اهم اختراعات الانسان
اللي فاتحه بيوت جميع موظفي ال
اللي بتامن شعور
واحتياج مهم جدا عند الانسان
وهو ال
ال حيطان اللي اويينك واوييني
الخرسانه المسلحه
دا يا عزيزي من اعظم الاختراعات البشريه
دا من اهم الاسهامات البشريه في الحضاره
الخرسانه المسلحه ظهرت
عشان تلبي احتياج مهم
احنا بالصلاه علي النبي
لما نيجي نبني مبني
بيكون عندنا نوعين من الاجهادات
يا عزيزي قوه بتاثر علي المبني
الضغط والشد
الخرسانه بتستحمل الضغط بس
ولكن قوي الشد اللي بتاثر افقيا علي المبني
بتحتاج لحديد تسليح
عشان الحديد عنده قوه انه يستحمل الشد
بس ما يستحملش الضغط
علي عكس الخرسانه
اللي بتستحمل الضغط
بس ما بتستحملش الشد
معلش مش فاهم
الضغط وايه الشد
خليني يا عزيزي
اشرحلك ببساطه واختصار مخل
عارفك بتموت في الحاجات المخله
الاختصارات يا عزيزي
المبني بيتعرض لانواع كتير
من الضغوطات والقوات اللي بتاثر عليه
اهم قوتين مطلوب من المبني ان هو يستحملهم
قوي الضغط وقوي الشد
الضغط اللي هو كدا حاجه بتضغط الحاجه
والشد اللي هو كدا تطلع الحاجه من بعضها
الخرسانه العاديه
عندها القدره انها تتحمل الضغط بس
ولكنها صعب تتحمل الشد
لانها هتفك من بعضها
هنا بندعمها بحديد تسليح
حديد التسليح علي عكس الخرسانه
بيستحمل الشد ما يستحملش الضغط
الاتنين يتعاونوا مع بعض فيكملوا بعض
بكميه الخرسانه المناسبه والتسليح المناسب
تقدر تقاوم كل الاحمال اللي علي المبني
الراسي منه زي وزن المبني
حمل الناس اللي في المبني
ال وال
وكمان تقاوم القوي الافقيه
زي الرياح والزلازل
وبينما اديسون فشل
في تحقيق حلمه في عالم الخرسانه
بس لو كان اتفرج علي وضعنا دلوقتي
كان هيكتشف ان هو كانت وجهته صح
حلمه بالفعل اتحقق
وفي الوقت
اللي انا باخلص فيه هذه الجمله الان
هتكون صناعه البناء العالميه
صبت ما يوازي سعه الف بانيو من الخرسانه
وعلي حسب مقال في في الجارديان
فالخرسانه حاليا
هي الماده الاكثر استخداما بعد الميه
والقشطوطه طبعا
الله طب اللي حصل يا
ازاي الخرسانه غزت حياتنا بهذا الشكل
دا كان عمال يعمل عروض
ويدلل عليها في الشارع
خليني اقولك ان الزلزال كان كافي
انه يلفت نظر عالم ذكي زي اديسون
يبص علي الخرسانه والاسمنت
ويدرك قيمه وجودهم في بلد زي امريكا
ولكن بقي العالم بقي كله كدا علي بعضه
كانت محتاج كارثه اكبر بكتير
صعب العالم زلزال يهزه
ولكن لو حرب وحرب عالميه تانيه
كارثه كبيره من صنع الانسان
هتدمر عمران اوروبا بالكامل
ودول براها زي اليابان
خليني اقولك ان بريطانيا لوحدها
حصل فيها دمار وضرر جسيم
طال اكتر من مليون بيت
دا غير المدارس والمستشفيات
والبنيه التحتيه وانظمه النقل
وهنا يا عزيزي كان لازم
اعاده بناء البلد بسرعه شديده
وطبعا كان فيه نقص
في الموارد التقليديه وقتها
زي الخشب والطوب
وكمان كان فيه نقص في العماله
هنا هتلعب الخرسانه المسلحه
ذات التكلفه المنخفضه وسريعه الانشاء
اخيرا دور البطوله
في البدايه المهندسين هيتعاملوا مع الخرسانه
علي انها شيء قبيح
حتي اسمها خرسانه
وبسبب موضوع شكل الخرسانه ال دا
المهندسين في البدايه
لما ييجوا يبنوا مباني خرسانيه
هيتغطي فيها شكل الاسمنت بدهانات
وهيتنضف سطحه عشان يخفي الخرسانه
مش عايزين نشوفها لانها
لحد ما ييجي المهندس الشهير لو كوربوزييه
دا يا عزيزي مهندس فرنسي سويسري
كان بيعمل دراسات
حوالين الخرسانه المسلحه واستخداماتها
من ايام دمار الحرب العالميه الاولي
ولكنه اثناء دراسته وقع في حب الاسمنت
لو كوربوزييه كان شايف
انه عايش في لحظه تاريخيه بين زمنين
زمن كلاسيكي معماره قديم
زي القصور الاوروبيه
وزمن حديث وهو الثوره الصناعيه
اللي كلها طبقه عمال متوسطه
مش ارستقراطيين عايشين في قصور
والاسمنت هنا يقدر يكون
همزه الوصل بين الزمنين دول
المعمار الكلاسيكي ومعمار عصر الصناعه
الخرسانه كانت ماده
سهل تعمل بيها اشكال
وسهل ان انت تعمل منها كتير
فتقدر تقعد ناس افقر بكتير
من الملوك اللي كانوا بيبنوا
القصور بهذا الشكل
وفي نفس الوقت يكون عندهم بيوت شكلها حلو
تقدر يا عزيزي باستخدام الخرسانه
تبني مساكن شعبيه ومتوسطه باقل تكلفه
لاكبر عدد ممكن من الناس
هنا كان شايف الخرسانه
تقدر تجمع بين العصر الكلاسيكي
وبين متطلبات الوقت الحالي
لو كوربوزييه هيتطلب منه يعمل مباني سكنيه
لتعمير مارسيليا
بعد الحرب العالميه التانيه
فاكر مهو حصل حرب ودمار
فهيبني ال
مبني يا عزيزي هيصدم المعماريين وقتها
مبني بقي بيقولك بص يا عم
انا عاجباني الخرسانه اللي مش عاجباكم
مش هادهنها وهاظهرها
مبني اشبه بمكعبات خرسانيه
الخرسانه والاسمنت فيها
لا متغطيه ولا متجمله
انما ظاهره للناس كدا

دا يا عزيزي هيبدا مدرسه
معروفه في عالم العماره
اسمها ال
من كلمه
وهي كلمه فرنسيه معناها ال
يا عزيزي برضه في اللغه الانجليزيه
يعني عنيف قاسي
فانت عندك مباني جافه جدا وقاسيه
في الاول يا عزيزي الناس هتنتقده
لان المبني شكله بالخرسانه قبيح وحش
فين الشغل دلوقتي
اعملي واجهه لبناني نقشات فرعوني
حديد بلكونه من عصر المماليك
يا اسطي القبح دا
لو كوربوزييه مش هيقعد ساكت
وهيضطر انه يبين للناس رويته
وقدرات الخرسانه اللي هو شايفها
وانها زي ما عندها القدره
انها تبني مباني سريعه ومكعبه
فهي قادره تتشكل وتعمل تحف
زي قصور عصر النهضه
ودا بنشوفه لما بيبني بيها
كنيسه
المفروض ان الكنيسه
تبقي اكتر مكان يتبني بجماليه
صعب تصدق ان اللي بني
مباني مارسيليا مكعبات خرسانه
قادر بنفس استخدام هذه الخرسانه
يبني مباني في غايه الجمال
كيرفات ومنحنيات تقدر تبين
ان حاجه ممكن تتعمل بالخرسانه
في هذه اللحظه
الخرسانه هتتحول من حاجه ضروريه في عصرها
لشيء جمالي وراه مدرسه هندسيه
بتقول بدل ما نبني
ناطحات سحاب بشبابيك ازاز
سموها وقتها احواض سمك
خلينا نبين جمال الخرسانه والهيكل
بدل ما نخبيه
عشان نشوف بعد كدا
مباني ساحره معموله بالخرسانه
زي مباني المعماري اوسكار نايميير
اللي كان يوما ما تلميذ للو كوربوزييه
معلش انا لاحظت
ان انت سحبت للفن والمعمار
واحنا اساسا كنا بنحل ازمه
وقت الحرب العالميه
الناس كانت عايزه تعيش لان المباني انهارت
فمن اين لك بهذه المروحه
اللي انت حاططها علي قلبك خلي عندك دم
يا عزيزي الخرسانه كانت محتاجه
لشيء من الشرعيه يحبب الناس فيها
حاجه تبيعلهم ال وتقنعهم بيه
ودا اللي هيقدمه لو كوربوزييه ومدرسته
هيغيروا ثقافه المهندسين في العالم
لان في الوقت اللي كان المهندسين قبليهم
بيبصوا علي حاجه زي الخرسانه المسلحه
باعتبارها ماده رخيصه نادرا ما بيلجوولها
وكانوا مركزينلي علي مواد اغلي زي الفولاذ
ويعملوا ناطحات سحاب بشبابيك ازاز
ويشغلوا الشغل
يظهر عمك لو كوربوزييه اللي هيتسمي ب
ابو الخرسانه المسلحه
علي ايد هذا الرجل يا عزيزي
الخرسانه هتتحول ل
رمز للحداثه
وهتنتقل زي العدوي
من بنا البيوت والمباني بعد الحرب
لعمل الطرق والجسور
الدول بعد الحرب هتمسك في الخرسانه
اللي مدرسه ال فجرت كل قدراتها
وهتستفيد بيها اقصي استفاده
هنبني مساكن عامه وهنعوض دمار الحرب
في السبعينات
هتبني الخرسانه مباني اكثر تعقيدا
جراجات متعدده الطوابق
طرق واسعه مولات وناطحات سحاب
كمان البنيه التحتيه
اللي زي محطات انتاج الكهربا
ابراج الكهربا فيها
بتكون واقفه علي اعمده خرسانيه
الطرق اللي العربيات بتمشي عليها
اوقات بنعملها بالخرسانه
بس دا مش في كل الحالات
في حاله بس ان التربه مش مناسبه
ان يتعمل عليها بالاسفلت
الخرسانه قدمت الحل السحري لبناء عالم جديد
ماده رخيصه ما بتحتاجش صيانه دوريه
عمرها الافتراضي طويل
بنينا بيها سدود وخزانات
باسمنت مخصوص ال
وقاومنا بيها الحرايق والزلازل
عشان ما يحصلش مشاكل
زي اللي حصل في سان فرانسيسكو
وحتي الميه المالحه والكبريت
هنتغلب علي خطرهم
باسمنت قوي يستحمل زي ال
اديسون لو بص علينا دلوقتي
مش بس هيلاقي الخرسانه في كل مكان
وانما هيلاقي شركه زي الصينيه
بتحقق نبوءته
شركه يا عزيزي بتطبع بتقنيه ال
بيوت في اليوم
الخرسانه هتحققلك كل الامكانيات
اللي حلم بيها اديسون
وهتبقي ماده هتلخصها الجادريان بوصفها
الخرسانه هي محاولتنا لترويض الطبيعه
ولكن كما تعلم يا عزيزي
الانسان دايما في محاولات ترويضه للطبيعه
لازم يعمل كارثه
والكارثه هنا
نفس الكارثه اللي انت عارفها كويس
وبنهريها في كل الحلقات
لانها مهمه وتستاهل يا عزيزي
الاحتباس الحراري
لو سالتك يا عزيزي عن الاحتباس الحراري
هتبصلي من فوق لتحت وتقولي
هو يا
العوادم والعربيات والكربون والاوزون
ولو انت نباتي هتقولي
البقر اللي انت بتاكله بيخرج غازات
ولكن ماذا لو بيتك نفسه
هو مصدر التلوث الاساسي
المباني السكنيه والتجاريه
بتستهلك اكتر من نص انتاج الكهربا
وانتاج الكهربا
هو السبب رقم لانبعاثات الكربون
عشان لحد دلوقتي
بننتجها عن طريق حرق الفحم والبترول والغازات
اللي لو سبناهم هنلاقي
ان تالت مصدر للاحتباس الحراري هو الاسمنت
لو اعتبرنا يا عزيزي ان صناعه الاسمنت
دوله مستقله بذاتها
فهذه الدوله هي رقم
بعد الصين وامريكا
اكبر مصدر لانبعاثات ثاني اكسيد الكربون
غير يا عزيزي كمان
ان الخرسانه بتسحب حراره
فبتعمل حراره جوا المبني
فبالتالي الناس اللي جوا المبني
بيحتاجوا ان هما يشغلوا تكييفات ومراوح
ويستهلكوا كهربا اكتر
اللي قلنا تاني
انها من اكبر مسببات الاحتباس الحراري
فانت تصنع اسمنت تبني بيوت
الحراره تزيد عليك
تبقي عايز تشغل التكييف
فتستهلك كهربا اكتر
فالحراره تزيد عليك اكتر
عشان احتباس حراري
الخرسانه زي ما كانت سبب
في انقاذ دول كتير بعد الحرب
فهي كمان بدات تكتب قصه مخيفه
في دوله زي اليابان
اليابان لو ما تعرفش يعني يا عزيزي
دخلت الحرب العالميه التانيه واتدشملت
من الحرب ومن القنبله الذريه
فبالتالي كانت محتاجه لعمليه كبيره
من اعاده البناء
كمان هي من اكتر الدول
اللي بتتعرض للزلازل والتسوناميات
التسوناميات دا يا عزيزي تحسه هاشتاج
دوله اليابان بدات تعتمد
علي الخرسانه بنهم
بدات تصب اسمنت وخرسانه
للمتر المربع الواحد
اكبر من دوله بحجم امريكا مره
وعلي حسب كلام الكاتب اليكس كير
فحقيقه اليابان الحديثه
انها دوله خرسانيه مخيفه
دوله لونها رمادي
علي حسب كلام تعبير صياد ياباني بسيط
انا حاسس ان انا في السجن
مع اني ما عملتش حاجه
من كتر الرمادي اللي موجود في المباني

انا حاسس ان كلامك متاخر شويه
انا طالع بالدور التالت
وعمي دخل شريك معانا
وان شاء الله هاتجوز
وفرحي الشهر الجاي وعازمك باذن الله
دا غير يا يعني
ان العالم بيصمم الخرسانه كتير الفتره
وصعب ان احنا نبدا ننتقد ونصلح دلوقتي
متاخر شويه خلاص بنينا
ما تخافش يا عزيزي
خليني اقترح عليك بعض الحلول
في سنه تم ادخال
قريه القرنه الجديده اللي في الاقصر
ضمن قايمه المعالم الاثريه العالميه
يا عزيزي قريه بناها
المعماري الشهير حسن فتحي
الصديق الوفي للمعماري احمد علي
واخده معاه في كل مشوار في كل حلقه
زي برضه برنامج الدحيح
كان دافيد جرامر معانا في كل حته
برضه بالنسبه لابراهيم فوزي
سايمون كوبر
دا في كل حته معاه
ومحمد سعدني في الحضاره
بيراردي علي طول برضه
هما مجموعه كدا يا عزيزي
الناس بتتاثر بيهم
المعماري حسن فتحي بنا القرنه الجديده
من ل
والغرض كان ايواء سكان القرنه
المثير فيها انه جمع
ما بين مبادي التصميم الحديثه
ومبادي تقليديه قديمه
لكن القديم بيقدم حلول عظيمه جدا
حسن فتحي هيحط عناصر كلاسيكيه
زي مثلا فكره الفناء بتاع المبني
ان المبني يبقي له قبه
او ملقف هوا
ملقف هوا دا طبيعي
يا عزيزي
خلت الانسان يقدر يتعامل مع الحراره
في عصور ما قبل الخرسانه
البيوت في المناطق الحاره زي الشرق الاوسط
بتحتاج لفناء لان درجه الحراره فيه
بتكون اقل من الشارع اللي بره المبني
الفناء كمان بيقدر يحتفظ
بالهوا البارد طول الليل
ويا سلام بقي لو دلعته
بشويه شجر او بنافوره في النص
اما بقي جوا البيت هتلاقي ملاقف الهوا
والملقف من اسمه هو برج ملحق بالمبني
بنوجه هذا البرج باتجاه الرياح
فبيلقف الهوا ويدخله جوا البيت
القبه بقي بتعمل ارتفاع اعلي للفراغ
وبما ان انت عارف يا عزيزي
من كلاسات الفيزيا بتاعتك
ان الهوا السخن بتكون كثافته اقل من الساقع
فالهوا السخن يبدا يطلع لفوق
ويبعتلك الساقع ينزل يقعد معاك
حسن فتحي هيرجع الاختراعات القديمه
وسط العماره الحديثه
ويقول يا عزيزي جمله في غايه البلاغه
ياه يا
والله الاستاذ دا
راجل رايق اوي
فتحي عبد الوهاب مين يا عزيزي
المعماري الشاطر يا عزيزي
لازم دايما يفكر في المواد المتاحاله
والبييه اللي بيستخدم فيها المواد المتاحه
والجو والحراره وعناصر تانيه كتير
ليها علاقه بالمكان والزمان
مش مجرد شكل خارجي حلو
عشان كدا لما بنيجي نبص
علي مشاكل الخرسانه
نقدر نشوف حلول
مش بس للمبني
ولكن كمان للبييه اللي حواليه
ابوس ايدك انا مش ناقص
انا عايز اتجوز والحلقه قربت تخلص انجز
دلوقتي يا عزيزي
الحل دا بقي اسهل مع الوقت
برامج الذكاء الصناعي
مش بس سهلت علي المهندسين طريقه الرسم
اللي كانت زمان لوحه متر
يسرح فيها المهندس ما يجيبش اخرها
ولكن هذه البرامج كمان
بقت تعمل محاكاه للمبني
يعني المهندس بدل ما يعمل
التصميم الخارجي والداخلي للمبني
ممكن يختبر اداء المبني بالبرامج
عن طريق ال
بيدخل المبني
بالشبابيك والابعاد وسمك الحوايط
وناقص يدخلنا المبني ويقعد معانا
وكمان بيقولنا المبني فين علي الارض
لان حاجات بسيطه زي زاويه وقوع الشمس
بتختلف من مكان للتاني ومن فصل لفصل
البرنامج بقي بياخد
كل هذه ال وكل هذه العناصر
ويعملها يحللها
ويديله فكره عن المبني ممكن يتصمم ازاي
يعني مثلا ممكن نصغر حجم الشباك القبلي
ونكبره في البحري
او نغير مكان الشبابيك
بحيث تكون علي شكل كروسات
فلما الهوا يخش يلف اكتر في الفراغ
بدل ما يطلع علي طول من الشباك
او مثلا يطول في البلكونه شويه
فيكسر اشعه الشمس ويزود من مساحه الظل
محاكاه بتجاوب علي كل الاسيله
وهكذا يا عزيزي يفضل هناك حوار رايح جاي
بحيث ان المبني يتم تصميمه بالشكل المناسب
باستخدام التكنولوجيا
ودا يا عزيزي بيساعدنا
ان احنا نقدر نصمم حاجه زي الخرسانه
في بييات مختلفه تماما
عن البييات اللي كانت الخرسانه
بتحل فيها المشاكل زي ما قلنا
الحلول مش بس بتركز علي المباني
ولكن كمان البييه
اللي بيتعمل فيها المباني
في دول مثلا زي سنغافوره والامارات
ظهرت انظمه اسمها ال
ودا بدل ما تركز علي تبريد مبني
لا بتضخ ميه مبرده من محطه مركزيه
عن طريق شبكه انابيب تحت الارض
وتوصل منطقه كامله كامله
بعد كدا الميه اللي عملت مشوار
في ال
ترجع للمحطه يتعاد تدويرها
وتقوم بالعمليه تاني من جديد
دا نظام ذكي لتبريد الحراره
في وقت اقل وب اقل من التكييف
كمان ظهر حاجه زي ال
دا النظام الاكثر استخداما في العالم
لتصنيف المباني الخضرا
دا يا عزيزي بيروح للمبني
ويبدا يقيمه ويعمله
وبعد ما يخلص المبني وينجح في الاختبار
بيديله شهاده
كل ما اداء المبني كان بيتناسب مع البييه
كل ما تقييمه بيزيد
يعني لما تسمع ان المبني دا معاه
تعرف انه صديق للبييه
طب دا حلو يا
كدا الحمد لله
احنا قدرنا نتعاون مع البييه
عشان نعمل نظام صحي وجيد لينا وللبييه
والله يا عزيزي طبعا اخبار كويسه
ولكن الحلول ما وقفتش لحد هنا
عشان كدا بدات تظهر حلول الخرسانه نفسها
مش البييه المحيطه بيها
حلول بتدور علي مواد طبيعيه بديله للاسمنت
زي مركز حيدر علييف
اللي عملته المعماريه المشهوره زها حديد
اللي مكانه باكو عاصمه اذربيجان
وفيه يا عزيزي كمان
اختراع زي الخرسانه الحيويه
اللي فيها في الخرسانه بنستعمل الطحالب
عشان نحبس ثاني اكسيد الكربون
فيه كمان اماكن بتجرب ما يسمي ب
بنستخدم التكنولوجيا الحيويه
عشان نغير في الاسمنت خالص لبديل
زي مواد مستخلصه من خشب
او نباتات زي الخيزران والطحالب
ندمج المواد مع بوليمرات
بيكون هنا عندنا ماده عضويه صالحه للبناء
البشريه يا عزيزي زي ما بتكتب في كل زمن
تاريخها عن طريق انجازاتها
التاريخ دا ممكن يتكتب من خلال المباني
المدن اللي احنا عشنا فيها
احنا بنعرف ان فيه حضاره قديمه
من خلال الاثار
اللي هي اهمها ببساطه المدن والمباني
نقدر نعرف عن حضاره
حاجات كتيره عنها من دا
معتقداتهم شكل حياتهم
وكمان من مواد البناء نقدر نعرف
هل استخدموا مواد من مكانهم
ولا اضطروا يسافروا
عشان يجيبوا المواد اللي يبنوا بيها
المبني بكل صوره
بيحدد علاقه الانسان ببييته وحضارته
وكل حاجه حواليه
عشان كدا محتاجين نغير قصه الخرسانه
اللي صحيح انقذت قارات
بعد الحرب العالميه التانيه
ولكنها بشكل او باخر خلقت حرب مع الطبيعه
حرب صامته بنخسرها ببطء
لو فضلنا مستمرين بنفس الاستراتيجيه
محتاجين يا عزيزي نفكر كتير في الخرسانه
عشان يا عزيزي
ما تكونش ماده البناء هي ماده الفناء
بس كدا يا عزيزي اخيرا وليس اخرا
ما تنساش تشوف الحلقات اللي فاتت
تشوف الحلقات الجايه
تنزل تبص علي المصادر
لو احنا علي اليوتيوب نشترك علي القناه
انت لفيت بيا
وما قلتليش في الاخر ازاي ابني بيتي واتجوز
بص يا عزيزي الحل سهل وبسيط اجر

اجر
ليه
اجر
فيه احتباس حراري وخرسانه مسلحه
انت مش حمل الكلام دا
ولا حمل جواز ولا خلفه
انت بقيت قاسي اوي
هو حقيقيه بصراحه يا عزيزي
بس من قسوه العالم
انت يعني يا عزيزي شايفني قاعد
في متحف مدام
ما انت شايف الاوضه بتاعتي عامله ازاي
واخده شهاده مرضي وشهاده وفاه من ال
