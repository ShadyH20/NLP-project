بص يا افندي
الاصوات اللي في دماغك مش هتروح
الا اذا سمعت الكلام اللي بقولك عليه
هتوقع فحل بصل علي دماغك مرتين في اليوم
مره قبل الاكل ومره بعد النوم
اهم حاجه الفرق يكون ساعه خد بالك هه
بس شوف كدا وابقي طمني
يلا فوتك بعافيه يا حبيب قلبي
مع السلامه مع السلامه
مع السلامه مع السلامه
سعيده
سعيده مبارك يا استاذ جبران
اخبار المدموازيل
والله المدموازيل كويسه الحال يا اكسلانس
حتي بعتت معايا السلام ليك
عال العال
قولي اقدر اساعدك ازاي يا استاذ جبران
والله يا حكيم دماغي بقت واجعاني طول اليوم
بقيت اشوف المرحوم ابيه سيد
وسيدي عبد القادر
مش ممكن مش معقول
الكلام دا بدا يظهرلك من امتي
والله ايام بلياليهم
ولا كاني مسافر جمصه
خلاص يا اكسلانس خلاص
حلك عندي
لا للصداع النصفي
لا دا بتاع الزكام
بص بقي سيبك من كل الكلام دا
انت تخبط دماغك في الحيط
مره قبل الاكل ومره بعد الاكل
وهتبقي كويس اوي اوي
هكتبلك الروشيته دلوقتي
تصرفها من بنك ال
بقي انا جبران محمد خليل
يا دغف يا دهل يا عربيد يا سكير
اخبط دماغي انا في الحيطه
لا دا انت بتهزر بقي
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
يا انت اتجننت ولا
لما نحب نوصف شخص مبتكر ومبدع
بشكل ايجابي بنقول عليه مجنون
ولكن ايضا احيانا ممكن نستخدم
هذا الوصف بشكل سلبي
عشان مثلا نوصف ايقاع العالم الضاغط
اللي احنا عايشين فيه
اللي بيجبرنا ان احنا نخوض صراعات يوميه
في الشارع او في المواصلات
او حتي مع عايلاتنا واصدقاينا
ولكنه يعني نقدر نقول
اللي بيحصل في الشارع وعلي مستوي الاشارات
جنون نقدر نتعامل معاه
لان احنا قادرين نتوقع ردود افعاله
ونتكيف معاها
او للادق بنكون احنا نفسنا
جزء من هذا الجنون
مالك يا
ما تركزش عشان ما تتعبش
ولكن فجاه لو وسط حياتنا اليوميه العاديه
بجنونها العادي الطبيعي
ظهر مريض عقلي او مجذوب بلغتنا
بيصرخ او بيشتم او بيكلم نفسه
اول حاجه بنحس بيها هي الخوف
والرغبه اننا نبعد عن محيطه
او بالعكس هو اللي يختفي من محيطنا
لاننا ما نقدرش نتوقع رد فعله
لان كل افعاله بالنسبالنا مش مبنيه علي منطق
مش حاجه بتحصل
فبيبقي قدامها رد فعل منطقي بيناسب حجمها
دا جنون احنا مش جزء منه
الخوف اللي بنحس بيه
تجاه عدم فهمنا لهذه الاحداث المجنونه
او توقعاتنا لتصرفات المريض العقلي
خليني اقولك يا عزيزي ان هذا الخوف
اللي احنا بنتكلم عنه دا مش خوف جديد
وقد يكون في عالمنا
اللي انا وانت بنتكلم بيه خوف منطقي
وقديم قدم الانسانيه نفسها
البشريه هتقعد كتير اوي يا عزيزي
بتحاول تحارب هذا الشيء المسمي بالجنون
لما نيجي نبص علي اواخر القرن ال
او ما يعرف بعصر النهضه في اوروبا

كمان خد بالك من الحته
بيتخيل الكاتب الالماني سيباستيان برانت
ملحمه شعريه لطيفه اوي اسمها سفينه الحمقي
تحسه يا عزيزي اسم عربيه فول في الزمالك
هذه السفينه
شايله علي متنها الحمقي والمجانين
او المنبوذين اللي مش متكيفين مع مجتمعاتهم
عشان تاخد هولاء الناس المهمشين
لارض بعيده عن المجتمع اللي رفضهم
صوره هيستلهمها من بعده رسامين
زي جيروم بروش في لوحه بنفس الاسم
لكن يا عزيزي خليني اقولك ان دا
لم يكن مجرد مجاز ادبي
الكلام اللي انا بحكيلك عنه دا كان
سياسه في اوروبا لطرد المجانين بره المدن
سواء بقي ان هما يسيبوهم تايهين بره جدارنها
في الغابات او البراري
او بشحنهم في السفن
في فرانكفورت في نهايه القرن ال
كان بعض البحاره بيكلفوا
بتخليص مدنهم من المجانين
انت يا عم البحار مسيول ان انت
تتخلصلي من كل مجنون في هذه المدينه اتصرف
احيانا هولاء البحارين كانوا بيرموا المجانين
اللي معاهم في البحر قبل ما يوصلوا مدينه تانيه
احنا مش هناخدهم مدينه بعيده هنتخلص منهم
ولفتره قريبه من التاريخ
سواء في القرون الوسطي او الحضارات القديمه
زي الحضاره المصريه القديمه
وبابل واليونان وفارس
حتي يا عزيزي انسان ما قبل التاريخ
الناس كانوا بينظروا لحاجه زي الجنون
ظاهره الجنون
بانها عقوبه الهيه او مس شيطاني
او علامه علي ضعف الشخصيه
ونتاج خيارات اخلاقيه سييه
ما كانش فيه يا عزيزي
كان يا عزيزي الشخص مجنون
لانه وحش ما ينفعش كسول غير اخلاقي
انت عملت حاجات وحشه في حياتك
عشان كدا اتجننت
كان يا عزيزي المنظور ان الجنون بيحصل
لاسباب شيطانيه
لدرجه ان في بيعثر علماء الاثار
في جنوب روسيا علي جماجم مثقوبه بادوات صخريه
بترجع لامتي يا
ل سنه قبل الميلاد
المهم يا عزيزي العلماء بيستنتجوا
ان الاخرام اللي موجوده في الجماجم
كانت محاولات لعلاج الجنون
عن طريق ان هما يفتحوا الجمجمه لفتح مجال
ان الشياطين والارواح الشريره تطلع
الممارسه اللي راح ضحيتها
اعداد كبيره جدا من البشر
الممارسات البداييه
فضلت مستمره لغايه القرن ال
لالاف السنين
تعرض المجانين للجوع والعبوديه والنفي
علي حسب الفيلسوف الكبير ميشيل فوكو
في كتابه تاريخ الجنون في العصر الكلاسيكي
بالمناسبه يا عزيزي لو حصلت في يوم من الايام
علي ال بتاعي
هتجد ان انا صورتي مع هذا الكتاب
قد ابدو غريب الاطوار شويه يا عزيزي
بس انا كدا او بحاول ابقي كدا
هذا الكتاب يا عزيزي في غايه الاهميه
اتنشر سنه وبيطرح اسيله هزت الطب النفسي
عمك فوكو بدا يسال سوال
مين هو اللي مجنون
ومين اللي بيحدده وباي سلطه
وبيشوف فيه
ان كتابه روايه دقيقه لتاريخ الجنون
مش هتكون روايه
حوالين مرض الجنون وعلاج الجنون
حاجه مهمه جدا يا عزيزي
الجنون مش تعريف طلعلنا لوحده
ولكن حواليه حاجات مهمه جدا
زي السلطه والحريه وتاريخ العقل نفسه
واقصاء المختلفين عن المجتمع
باسم العقل خد بالك
ليصبح هنا العقل وخد بالك برضه
ما نسميه العقل هو الخصم هو الحكم
هو اللي بيحدد
اللي عاقل وايه اللي مش عاقل
ما تجيب حد تاني جيب عضو تاني
الكبد مثلا حد يستشير الكبد
ما لهوش علاقه بالمواضيع
اللي هو يقولك يا جماعه العقل والقلب
والعقل هو اللي يحدد مين الصح فيهم
يا سلام مهو هيحدد نفسه طبعا
انا شايف يا عزيزي
ان الاعضاء لازم تثور علي هذا ال
انت فكرت في الكلام دا كويس يا
عزيزي لو كنت فكرت فيه ما كنتش قلته
كان هيمنعني
فوكو بيقول ان في اوروبا عصر التنوير
حصل ربط بين الجنون والخطا الاخلاقي والجريمه
وان المشافي اللي المفروض تستقبل المجانين
لم يكن غرضها ان هي تعالجهم
اد انها تعاقبهم اخلاقيا
الانسان وقتها كان عايز يطمن نفسه
ان انا كويس الناس مجانين
عشان هما عملوا حاجات وحشه
الانسان هنا كان عليه انه هو يستعبد
كل انواع التمرد والخروج علي قيمه وقواعده
طبعا رويه فوكو
زي ما تعرضت لنقد من مفكرين وكتاب تانيين
ولكن اسيلتها فضلت مركزيه
ومهمه في النظر للجنون
وساهمت ضمن حركه واسعه بدات في الستينات
في كتب وافلام ومسيرات وحملات
في تغيير عالم الرعايه النفسيه للابد
دا كان كتاب مهم يا عزيزي
وميشيل فوكو واحد من اهم علماء الاجتماع
ومن اهم الفلاسفه علي الاطلاق
وجود فرع خاص في الطب
بيركز علي المرض العقلي فكره جديده يا عزيزي
فكره حديثه لم تتجاوز ال سنه
ويمكن اول نظره متطوره بصينا للجنون بيها
كانت علي ايد الجماعه الاغريق
وبتظهر مثلا في المسرحيات التراجيديه
زي المسرحيه المعروفه اوديب لسوفوكليس
فكره الذات
او النفس الداخليه المعذبه برغباتها وبطموحها
او حتي شعورها بالعار او الاسي او الذنب
ابقراط الطبيب اليوناني الشهير
وال بتوعه التلامذه يعني
الجماعه دول يا عزيزي بيرجعوا الجنون
تفسير الطب يعني للجنون
لنظريه الاخلاط الاربعه
هما يا
عايز تعرف حاضر
الدم الصفراء البلغم والسوداء
اتزان الاربعه دول
بيودي لان الجسم يبقي كويس والعقل يبقي تمام
واختلالهم ممكن يودي للجنون
دا يا يعني لو انا
مصاب بنزله شعبيه حاده اروح لطبيب نفسي
احنا يا عزيزي عايز اقولك كلنا محتاجين
لاطباء نفسيين بغض النظر عن عندنا
رغم سذاجه نظريه الاخلاط الاربعه
الا ان احنا اول مره نشوف
حاجه زي المرض العقلي كحاله طبيه
حاله طبيه نتيجه مرض عضوي
مش بسبب شياطين او قوي خارقه للطبيعه
الفلسفه اليونانيه بتوصف الجنون بمرض الروح
اللي اه ممكن يحصل بسبب ضغوط او بقلق
ولكنهم ما بينكروش دور الطب
في علاج الجسم من المرض
ثراء التفكير النظري للاغريق والرومان
خلي عندهم دستور علاجي غني جدا للجنون
وترسانه من الطرق العلاجيه
والادويه اللي بتعتمد علي توازن الاخلاط
دا الجزء اللي بيعالج بشكل طبي
بيظهر بقي العلاج النفسي
بانه يشبع الاحتياجات النفسيه الاساسيه للمريض
زي الترويح عن النفس محاوله ان احنا
ناخد منه شويه الافكار المسيطره عليه
ال اللي عمال بيعمله دا
نسمعه موسيقي بقي نسفره
نخليه يشاهد مناظر طبيعيه
نخليه يتفرج علي مسرح اللي بحسب نظريه ارسطو
قادر يخلق نوع من التطهير للمتفرجين
انا بلاحظ يا الناس اللي بتتفرج
علي مسرح بيتطهروا
النظره للجنون كحاله طبيه ممكن علاجها
بتبدا تتراجع مع بدايه المسيحيه
في القرن الاول
اول ما يبقي فيه مسيحيه بيبدا يقولك
ان الكلام الطبي مش شرط يكون هو اللي بيطبق هنا
بتبدا الحاله اللي بتبقي موجوده وقتها
ان يا جماعه اللي بيسبب الجنون
هي الارواح الشريره الشياطين
وطرد هذه الارواح الشريره والشياطين
يجب ان تكون ممارسه اساسيه اثناء التعميد
ويفضل الموضوع كدا ممتد
لحد القرن ال
بسبب دور الحضاره الاسلاميه
في حفظ ما توصل ليه الطب اليوناني والروماني
عن طريق عمليه الترجمه
رغم ان العرب القدماء
اعتقدوا بدورهم ان الجنون مس من الجن
ولكن هما السبب في ان احنا حافظنا
علي التراث الطبي اللي كان موجود
ايام اليونانيين في النظر للجنون
وبيالف ابن سينا سنه
كتاب القانون في الطب
وبيخصص فصول
لوصف الحالات الطبيه النفسيه واسبابها
وييجي برضه حد زي ابو بكر الرازي
ويشخص حالات الاكتياب ويفكرلها في علاج
وهنا بتظهر فكره وجود
مكان مخصص في المستشفي
لعلاج الامراض النفسيه
في عصر الوليد بن عبد الملك
وبيهتم الطب العربي
بمحاوله معالجه الجنون بطرق مختلفه بقي
سماع الموسيقي النضافه الشخصيه
مشاهده المناظر الطبيعيه
في الجناين اللي كانت موجوده في المستشفيات
خد بالك يا عزيزي دا سنه
المستشفيات كانت عامله ازاي
خضره بقي ومزيكا
كانك يا عزيزي داخل
طبعا في هذه الفتره كونك وصلت للمستشفي
دا معناه ان يعني حالتك شبه مييوس منها
حتي لو كانت هذه المستشفي
المفروض ان هي متطوره
مقارنه بالمستشفيات اللي في العالم التانيه
لو كان اساسا
فيه هناك مستشفيات في العالم وقتها
طبعا دا تقدم عظيم وممتاز
ولكن اول مستشفي في العالم
لمعالجه الامراض النفسيه
كانت في عصر السلطان قلاوون
تقريبا يا عزيزي كان عصبي شويه
الكلام دا كان سنه
فين يا عزيزي في القاهره
ياه يا
مهتمه بالامراض النفسيه
كان يا عزيزي هذه المستشفي
اسمها البريماريستان
اللي اتحرف منه الاسم اللي بنسميه
لمستشفي الامراض العقليه دلوقتي المورستان
دا يا عزيزي اللي كان بيحصل
في العالم الاسلامي
اوروبا بقي المسيحيه في القرون الوسطي
بعد سنين من احنا خلاص
مش شغالين في حاجه ومش عايزين نفهم حاجه
خلاص احنا فهمنا كل حاجه وعارفين كل حاجه
بيرجع تاني الاهتمام بدراسه الجنون
عن طريق
ترجمه مولفات الكتاب المسلمين والعرب
اللي برضه الكتاب المسلمين والعرب
واخدين ومترجمين من اليونانيين والرومان
عشان تعرف يا عزيزي
ان الحضارات بتبني علي بعضها
مفيش حاجه اسمها كل واحد لوحده
واسمع يا عزيزي
ومن بين يا عزيزي الكتب اللي اترجمت
كان كتاب ابن سينا اللي بتكون نسخته المترجمه
للاتينيه اكثر الكتب طباعه بعد الكتاب المقدس
ياه
بيواصل الفلاسفه في اوروبا
وعلي راسهم القديس توماس اكويناس
دراسه الجنون وطبيعته بوصفه مرض للروح
وبتتاصل اكتر فكره ان الجنون دا
مرض عضوي نقدر نعالجه
ولكن برضه
بتفضل فكره الاستحواذ الشيطاني هي الموثره
فهو اه مرض عضوي ممكن نعالجه بالطريقه
ولكن برضه لسه يا جماعه محتاجين نتخلص
من الشيطان اللي جوا اللي بيعمل هذا الجنون
بتوصل هذه الفكره ذروتها عند القرن ال
لما الكاتب الانجليزي روبرت بيرتون
في كتابه تشريح السوداويه
بيعلن ان الشيطان هو المسيول الاساسي
عن حالات الاكتياب والانتحار

الشيطان هو المسيول عن الاكتياب والانتحار
بس كدا يا البرتو
نعم
بتزدهر وقتها علم دراسه الشياطين
وبتتبلور اكتر فكره علاقه الشيطان بالجنون
اللي بتتجلي في حمله مطارده الساحرات
واسمع يا عزيزي بيروح ضحيتها
من ل الف واحده ست
متهمين ان هما سحره وبيمارسوا الشعوذه
في احد يا عزيزي الروايات
كان لما حد يقول
يا جماعه الست ساحره
وبتحضر ارواح وبتعمل حاجات شريره
يقوموا يا عزيزي واخدينها كدا
ويقوموا مغرقينها
والله لو طفت يبقي فعلا الست ساحره
وبتستخدم قوي الشر وهنحرقها ونقتلها
طب يا لو كانت غرقت
اني اسف

الله يرحمها يعني كنا شاكين هنعمل
كانت ظروف غريبه يا عزيزي
تخيل فيها من ل الف واحده ست ماتوا كدا
جينا نغرقهم لقيناهم غرقوا عادي
مش بس كدا يا عزيزي
مش بس الناس اللي بنقول عليهم سحره
كان بيتحرق مع الناس غريبه الاطوار
ناس كتير من المجانين والمصابين بالاكتياب
وبحسب كلام بعض من اباء الكنيسه وقتها
فالمزاج السودوي هو المناخ الملايم للشيطان
الشيطان يا عزيزي ما عندهوش فصول
صيف وشتا وكدا
اول ما يلاقي مناخ سودوي تلاقيه بالمايوه
وبالتالي بحسب محاكم التفتيش
فدول اكتر فريسه سهله للشيطان
ولفتره طويله بيتم استخدام تهمه الجنون
وسيله لتشويه الخصوم السياسيين والدينيين
اول ما ابقي عايز اتخلص من حد
اقول عليه دا مجنون
لان اللي مش معانا يبقي ما عندهوش عقل
لان احنا بنفكر بمنطق وكل قراراتنا منطقيه
فاللي مش بيتبع كلامنا يبقي هو مش منطقي
يبقي هو ليس عاقل يبقي هو مجنون
في نهايه القرون الوسطي بدا احتجاز
مرضي الجذام والفقراء مع المجانين في الاديره
ثم في مصحات ودور مخصصه لرعايتهم
وفي عصر النهضه بين القرن ال وال
لما الادباء والفنانين والعلماء
هيحييوا المعارف القديمه عشان ينهضوا باوروبا
هيحييوا معاها فكره ارتباط الجنون
بالمعارف الغامضه والحكمه
ويبصوا للمجنون بنظره القديس
ويشوفوا بقي ان فهم الانسان مش هيحصل
الا اذا فهمنا عقله وجنونه مع بعض
اللي علماء النهضه دا
بيقولوه يا
ازاي ازاي الجنون وعقل الانسان يجتمعوا
دول نقيضين
بيقولك يا عزيزي
اجمع بين الواقع والهذيان والاحلام والهلاوس
عشان تفهم الحاله الانسانيه احسن
هذه الفكره بتعمل تاويلات جديده للجنون
اللي احنا لما بنيجي نوصف المبدعين دلوقتي
بنوصفهم بيه
اللي بيربط الجنون بالابداع
زي يا عزيزي لما لعيب كوره يبدع
فتلاقي جنون عصام الشوالي
كيف راه احترم عقولنا يا
المهم ان هذا الربط بينعكس في الاعمال الادبيه
زي مسرحيات شكسبير
اللي شخصياته فيها بتصاب بالجنون
الملك مثلا
عن طريق الجنون بيوصل لحقيقه ذاته
الجنون هنا يا عزيزي بيبقي نضاره
بيخليك تشوف احسن
ودون كيخوته لسيرفانتس
اول روايه بالمفهوم الحديث
بطلها مجنون بيحارب طواحين الهوا
بتتطور شخصيه الاحمق والمجنون والابله
في الكتابات الادبيه
عشان تصبح نقد للتجربه الانسانيه
هنفضل ننتقد في التجربه الانسانيه
دا مش كويس عشان صحتها النفسيه والله
بس يا عزيزي لو سمحت ركز في الموضوع
هذا النقد بيكون وسيله لتذكير الانسان بحقيقته
من خلال لغه غير منتميه لعالم العقل
بتطرح حكايات واسيله عن الحب والواقع والموت
ولكن مع بدايه عصر العقل او التنوير
هتبدا تتغير معامله المجنون
من التقديس او النبذ او التهجير
للاحتجاز والاخضاع
في سنه بيظهر اول مرسوم ملكي
لانشاء اول مستشفي عام في باريس
لاحتجاز المجانين مع الفقرا
والمتسولين والعاطلين بغرض اخفايهم
الشر دا
في عصر العقل متسيد فيه
مفيش مكان للا معقول
غير طبعا ان مع زياده النزوح الريفي للمدن
اول ما ابتدت الناس تسيب الريف
وتروح بقي للمدينه ال
بيبدا يظهر حاله من الذعر بسبب العماله الفايضه
ابتدا يبقي عندك ناس مش لاقيه شغل
زمان كان كله بيزرع فكله بياكل
مفيش حاجه اسمها فكره البطاله
لكن اول ما ابتدا يبقي فيه مصانع
ومصانع ليها عدد معين تشغله ولا لا
بقي فيه فكره البطاله
اللي اتكلمنا عنها في احدي الحلقات يعني
ابتدا دا يعمل ذعر عند الشعب
ويبدا هنا يظهر بقي عندنا
المجنون بتاعنا الحلو اللي بسمسم
اللي عمالين نتكلم عنه من اول الحلقه
بوصفه كشخص بيجمع
بين الخطر والفقر والعجز عن العمل
وتظهر بقي فكره عزلهم
الناس ما ينفعش تقعد معانا دول مجانين
واشهر المستشفيات واسواها سمعه
كانت مستشفي بيتليم الملكيه
اللي اتاسست في القرن ال
لرعايه الفقراء والمحتاجين
دا كان الهدف في الاول
ولكن بدايه من القرن ال هذه المستشفي
تخصصت في انها تلم المجانين من الشوارع
اساليب علاج هولاء المجانين
كانت اقرب للتعذيب
لدرجه ان في اللغه الانجليزيه
كلمه بقت مرادف للفوضي والجنون
كان المرضي ممكن يترموا
مثلا في ميه متلجه لفترات طويله
او يتقيدوا بسلاسل حديديه لايام
ويقعدوا علي كرسي
محطوط علي السقف متوصل بحبال
ويفضل الكرسي يلف يلف يلف
لحد ما يفقدوا الوعي
وكان الاعتقاد السايد وقتها
ان طول ما انت بتعرض المريض للعزله
والصدمه والتعذيب والضرب ممكن تعالجه
فوكو كان شايف ان هذه النظره للمجنون وقتها
لم تكن مختلفه عن نظره الانسان للحيوان
بدليل ان كان ممكن مجموعات كبيره يتحبسوا عراه
في زنزانه واحده مضلمه ومقيدين بسلاسل
يخشلهم الاكل من فتحه صغيره
محبوسين لفترات طويله في زنزانات
ما بيعرفوش فيها ليل من نهار
في درجات حراره ممكن توصل ل تحت الصفر
ومع الوقت يا عزيزي واسمع
مستشفي بيتليم بتستخدم المجانين لتحقيق ارباح
عن طريق تقديمهم كعروض للترفيه
للطبقه البرجوازيه في الاجازات والاعياد
مش دا يا
اللي بيحصل علي ال
الكلام دا مقابل تذاكر
الناس بتدفع فلوس عشان تتفرج علي مجانين
العروض كان بيتعرض فيها
المجانين كانهم حيوانات
وممكن يجبروا
علي اداء حركات بهلوانيه راقصه
ما احنا عايزين نعمل
مفيش نتفليكس
فيلا ارقصولي واعملولي حركات بهلوانيه ويلا
كمان كانت طريقه السلطات في انجلترا
في تعريف المجتمع
ان الخروج عن الخط الاخلاقي عقابه الجنون
يعني انت لو خرجت عن الخط الاخلاقي دا جنون
تلاقي حكم الرايه بيشاورلك كدا
المجانين كفرجه كان موجود زيها
في المانيا وفي فرنسا
فرنسا اللي كان فيها عروض مسرحيه
في دار زي دار شارينتون
ابطال هذه المسرحيات مجانين
كانوا مرضي بيعانوا من الاهمال والتجويع والموت
والعيشه في ظروف صحيه شديده القذاره
وكسر ارادتهم بالتعذيب
واحده من شهادات المرضي امام لجنه التحقيق
حوالين اللي بيحصل في هذه المستشفي الكارثيه
اللي اسمها بيتليم
كانت شهاده لمريض اسمه جيمس نوريس
اللي فضل متكتف
بسلاسل وقضبان حديديه في الحيطه لمده سنه
ياه سنه
سنه يا عزيزي
الفكره يا عزيزي ان ما كانش هناك تفرقه
بين الجنون والحماقه او الخروج علي قيم المجتمع
في القرن ال بتسجل سجلات دار شارينتون
انها كانت ممكن تحتجز شخص بتهمه الجنون
لانه كذاب وعنيف ومزعج

اتخضيت انت من الاخيره لانك مزعج
وفي مستشفي زي سان لازار
بيحتجز قسيس عنده سنه كمجنون
لانه كان بيرابي بفوايد عاليه
ورافض يقتنع ان الربا خطييه
وكان بيفخر انه مرابي وانه بخيل
دا كان طبعا الكنيسه شايفاه
تهديد ومساس بشرف الكهنوت
فوكو يا عزيزي كان شايف ان
ممكن تكون حماقه ولكنها ليست جنون
علي حسب كلام فوكو هنا
القسيس بيعمل فعل احمق
مش عشان بيسلف بفوايد عاليه
ولكنه عشان راجل دين بيسلف بالربا
في رويته حماقه ممكن تكون حماقه
ولكنها ليست حماقه يتهم عشانها بالجنون
فاهم قصده هي الموضوع كان للدرجادي يعني
وفي القرن ال بتتحط ست في حجز المجانين
لانها شوف بقي التهمه الشنيعه
لانها اعلنت انها مش بتحب جوزها
وان مفيش قانون في الدنيا
يجبرها انها تكمل حياتها معاه
لانها شايفه الجواز مش قدر نهايي
ليه ارتبط بالكاين دا طول عمري
والوضع ما بيختلفش كتير لو هنروح لمصحات
في فرنسا او في روسيا او امريكا
ولكن في نهايه القرن ال بتظهر فكره
العلاج الاخلاقي ال
احنا الراجل دا خلاص
ما عدناش عارفين نعالجه ازاي
شويه نحبسه شويه نقدسه شويه نقتله نحرقه
هنحاول نحل بقي هذا الموضوع دلوقتي
باننا نشتغل علي ال الاخلاق
هذه الفكره يا عزيزي بتتاسس في فرنسا
علي ايد فيليب بينيل
اللي بيغير الحمد لله من معامله المجنون
من التقييد والضرب والايذاء الجسدي
وبيشوف الشخص دا
جدير بالشفقه والرحمه والصبر
وبتبدا علي اساس هذه الفلسفه
رويتنا للشخص المجنون دا كشخص يستحق التعاطف
مجموعه من المستشفيات
وبتنشا علي غرارها مستشفيات يورك
او في انجلترا
اللي كانت بتحرص علي وجود ملاذ امن للمجانين
اللي عمالين بنطاردهم من اول الحلقه
هولاء الناس في هذا المكان
يقدروا يمارسوا انشطه
زي القرايه والمحادثات
والاعمال اليدويه الخفيفه
وابتدا يتطور شكل مستشفيات الجنون
لمباني بيصممها مهندسين معماريين مرموقين
بتتميز بالفخامه والمساحات الواسعه
والمناظر الجميله
ولكن هذه المصحات يا عزيزي
كان فيها اعداد قليله من المرضي
عشان كدا في الاول كانت حلوه اوي وناجحه جدا
في ان هي تحققلهم احتياجاتهم الفرديه
هذه المستشفيات كانت بتركز
علي الهيمنه السيكولوجيه للطبيب علي المريض
ناخد من الطبيب ونحط علي المريض
عن طريق ان الدكتور هنا بقي
شوف بقي العلاج بالاخلاق
الطبيب يقدمله من خلال شخصيته وخبرته
مثال اخلاقي يحتذي به
ايها الشخص المجنون
شوف الدكتور شوف مجموعه
هنا يا عزيزي احنا اينعم
بننظر لهذا المجنون بشكل فيه شفقه
ولكن ايضا هذا المجنون ما اتجننش من فراغ
اتجنن لانه عمل خطييه
هذا النوع من المصحات
انتقل الي الولايات المتحده الامريكيه
وكان فيه يا عزيزي زي ما تقول كدا
نوع من التفاول الكبير اوي
ان هما بيخلقوا يوتوبيا للمرضي
من خلال المعامله الاخلاقيه الجيده
ولكن في نهايه القرن ال
وحتي النص الاول من القرن ال
بدا زي ما تقول كدا يا عزيزي
حد يلعب في التفاول
ليه يا جدعان ما كانت حلوه وشغاله
التفاول بدا يقل
مع زياده اعداد المرضي وفشل علاج اغلبهم
هييجي التفاول منين قولي
بتبدا تتدهور هذه الموسسات
وترجع اماكن للحبس
يعيش فيها بقي المرضي
في وسط الاهمال والقذاره
والتقييد في السراير والعزله
والحرمان من المشي والتجول
متخيل اللي كانت فيها مناظر وجناين
وحاجات حلوه ودكاتره بيعملوا مثال يحتذي به
اصبحت سجن سجن للمرضي
واتحول تاني العلاج مره اخري لطريقه عقاب
وبحلول بدايه القرن ال
بتموت بقي هذه الفلسفه بتاعت العلاج الاخلاقي
عشان يحل محلها طرق علاج
زي الصدمه بالانسولين مثلا
دا بيستخدم كعلاج مبكر
لمرض انفصام الشخصيه سكيزوفرينيا
المرضي بتاخدهم وتفضل تحقنهم في انسولين
لمده اسابيع فيخشوا في غيبوبه
كمان كان فيه الصدمات الكهرباييه
اللي لسه لحد النهارده بنستخدمها
بتظهر بعد كدا يا عزيزي حاجه اسمها ال
اللي هو استيصال فص المخ الامامي
الكلام دا بيظهر في تلاتينات القرن ال
علي ايد جراح المخ والاعصاب
البرتغالي انطونيو مونيز
لعلاج امراض الفصام والاكتياب
وبياخد عنها جايزه نوبل سنه
بعض الناس بيرانكوا هذه الجايزه
كواحده من اسوا جوايز نوبل في التاريخ
خليني اقولك ان الجراحه
كانت بتحقق نجاحات في البدايه
وبتحول سلوك المريض من العنف والحده للهدوء
ولكن بقي بقي علي المدي الطويل
بتبدا تظهر مشكله
لان الفص الامامي اللي موجود في المخ دا
هو المسيول عن التفكير
وعن قدرتنا الحركيه وعواطفنا
والتواصل الاجتماعي ومدي انتباهنا
وهو كمان اللي مسيول عن شخصيتنا
وبالتالي حاله المريض بتفضل تتدهور
ووعيهم بذاتهم بيختفي
بتلاقي عندهم قصور في الاستجابه
قدراتهم العقليه بتبدا تقل
وشخصياتهم بتندثر ما عادش فيه
فطبيعي جدا ان الناس تهدا لان ما عادش فيه
ورغم نتايج الجراحه السلبيه الا انها بتفضل
منتشره في امريكا لحد نهايه السبعينات
من التلاتينات لحد السبعينات
بنستيصل في مخخه الناس
علي الرغم من مساوي مستشفيات الجنون
في القرن ال وال
الا انها يا عزيزي ما ننكرش انها خلت
الاطباء يفكروا في حاجه زي الجنون بشكل مختلف
لحد الوقت دا الجنون كان يافطه كبيره
تحتها كل الامراض العقليه
زي الذهان والانفصام والاضطراب ثنايي القطب
وحتي الاكتياب والقلق
او حتي ان انت تتصرف بغرابه
ان انت تبقي مجنون
ومع دراسه الجنون من قبل اطباء بقي
في فرنسا والمانيا وبريطانيا
بيوصلوا لفرضيات كتير
حوالين كونسبت المرض العقلي
وبينتبهوا لاثر
زي الضغوط النفسيه وعدم الاستقرار
او الحرب او الاضطراب السياسي
علي الصحه العقليه
دول يا جماعه ممكن يودوا لهذه الامراض العقليه
وتلف في المخ او مشكله في الاعصاب
حاجات بيولوجيه حاجات ملموسه
نقدر نخش نعالجها ونصلحها
زي اللي ممكن يكون مسيول عنه مرض
زي مرض الزهري اللي بيادي لمشاكل سلوكيه
خصوصا مع تطور الطب الحديث
في القرنين ال وال
والفهم الاوضح اللي ابتدا يحصل للجسم البشري
بنلاقي تطور في التشريح ال
وبنبدا نفهم امراض كتير
وبتتطور اشكال مبكره للتطعيم
وبتتفهم نظريه زي نظريه الجراثيم
واثرها في المرض
وهنا بترجع فكره ان المرض العقلي
ناجم عن سبب عضوي
في بيتولد في مدينه فيينا
العالم النمساوي سيجموند فرويد
موسس علم ال
او التحليل النفسي
برغم ان كتير من نظريات فرويد دلوقتي
تعرضت لكتير من المراجعه
واكتشاف ان هي كلام يعني
كتير يعني منها
ولكن فيها حاجات برضه شويه
الا ان تاثير مساهماته وكتبه وافكاره
لسه حاضره بقوه
خصوصا في الادب والفنون والسينما
وبيدين علم النفس لهذا الرجل
بتحوله لمجال علمي وطبي مستقل ومحترم
الناس بعد يا عزيزي فرويد
اصبحت بتشوف علم النفس دا كشيء بنحترمه
وبنحاول نفهمه وندرسه
فرويد بيقدر يغير النظره لعقل الانسان
بوصفه كعقل في حاله من السيوله والديناميكيه
هذا العقل بيتاثر
بالتجارب اللي مر بيها في حياته
وبتتاثر معاه صحته العقليه
بيتوصل فرويد لان العصاب او المخاوف
اللي بتعمل اضطرابات
في الشخصيه والتوازن النفسي
دا كله بيرجع لصدمات الطفوله الاولي
بجد يا
اه شفت
والذكريات المكبوته اللي بتظهر
علي شكل اعراض هيستيريه
وبيطور النظره للمرض العقلي اللي ممكن تكون
بسبب اللا وعي والرغبات المكبوته
وبياسس يا عزيزي نظريه كامله
اسمها عقده اوديب
نسبه ل يا
لا نسبه لمسرحيه اوديب
اللي كتبها سوفوكليس
عقده وكل هذه الافكار
اللي طرحها عمك فرويد
وعلاقه الطفوله بالامراض النفسيه
والذكريات المكبوته والرغبات المكبوته
كل كانت افكار ثوريه في وقتها
ولكن يمكن واحد من اهم تاثيرات هذا الرجل
هو تطويره للعلاج بالكلام
اللي هو معروف دلوقتي بال
وادراكه ان نجاح هذه النوعيه من العلاج
محتاج يبقي هناك علاقه مستمره
بين الطبيب الدكتور وبين المريض
بتعتمد الطريقه في العلاج
ان الطبيب يخلي المريض يطلق العنان لافكاره
يلا يا مريض مفيش تفاصيل تافهه او مولمه
او مشينه مفيش قيود يلا قول انت حاسس بايه
لان تذكر هذه التفاصيل بشكل ارادي
عمليه ممكن تبقي صعبه بتوجع
لان المريض دا ممكن يكون مر بتجربه صعبه
او حاسس بذنب او عار تجاه هذه التجربه
بعد ما عمك فرويد
بيسمع افكار مريضه العشواييه
بيبدا يحللها
عشان يلاقي الافكار تحتها فيه
اللي مستخبي جوا
مصدر المشكله نفسها
اللي بمجرد ان المريض يفهمها
تتحل عنده هذه المشكله النفسيه
فيه حدث معين اثناء الطفوله
هو دا اللي بيسبب هذه التعاسه
هو دا اللي فرويد كان بيبحث عنه
بعد انتهاء الحرب العالميه الاولي سنه
بيطبق فرويد نظريته علي المنشا النفسي
للهيستيريا علي الاف الجنود
كتير من الجنود كانوا بيعانوا
من حاجه اسمها صدمه القذيفه ال
صدمه كانت بتصيب الجنود
من كتر الاهوال اللي كانوا بيشوفوها في الحرب
الجنود كنت تلاقي عندهم
اعراض ذهول وانفصال عن الواقع
الحاجات بتتمثل
في شلل وفقدان للبصر والسمع والنطق
خليني اقولك يا عزيزي الاطباء في الحرب
فسروا هذه الاعراض
علي انها دليل علي الجبن
وضعف في شخصيه الجنود وعقولهم
ناس شخصياتها ضعيفه وجبانه
عشان كدا عندهم
ودا يا عزيزي انعكس علي الطرق القاسيه
اللي حاولوا يعالجوا الجنود بيها
زي الصدمات الكهرباييه
واجبار المصابين بالخرس الموقت علي الصراخ
عن طريق تعريضهم لالام مبرحه
تاخد حد اخرس توجعه جدا فيصرخ
طبعا يا عزيزي
اللي احنا بنهاتي فيه وبنهري فيه
والاطباء عمالين رايحين جايين
بيقولولك ضعف شخصيه وجبن
يعرف النهارده بكرب ما بعد الصدمه
الناس يا عيني
شافوا اهوال حرب شافوا ناس بتموت
ليهم اصحاب ماتوا هما قتلوا عندهم صدمه
عمك فرويد بيلهم جيل كامل
من المحللين النفسيين لعلاج عصاب الحرب دا
وبتبدا تتطور بعده
مدارس مختلفه في التحليل النفسي
وكتير من هذه المدارس بينشا
بالاختلاف مع مدرسه فرويد
زي مثلا تلميذ فرويد كارل يونج
اللي بيعترض علي نظريه
الاصل الجنسي للاضطرابات العصبيه
وبيقدم نظريه تانيه عن الانماط الشخصيه
وبيطرح فكره اللا وعي الجمعي
المشترك بيننا جميعا كبشر وبين اسلافنا
بدل اللا وعي الفردي
تلميذ فرويد التاني
هو الطبيب النمساوي الفريد ادلر
الراجل دا بيفسر كتير بقي
من الدوافع بتاعتنا الحاجات اللي بتحركنا
بعقده النقص ال
كقوه بتدفع الانسان انه يتغلب عليها
وعلي عكس فرويد ويونج بيكون الشعور
مش اللا شعور هو مركز نظريه ادلر
شعور الانسان بضعفه بال بتاعته
بسعيه للكفاح من اجل التفوق
دا ممكن يحسن الانسان وايضا ممكن
يكون سبب عدوانه علي الاخرين ونفسه
تطور مدارس التحليل النفسي
اللي عماله تفتح كدا جنب بعض
بيرسخ لفكره ان المرض النفسي او الاضطراب العقلي
مش مقتصر بس علي المجنون
بحلول الخمسينات في القرن ال
بتكون فكره معاناه الناس مع العقد النفسيه
حاجه مالوفه ومعروفه وعاديه
ومع نهايه القرن ال الحمد لله
بيكون مفهوم عند ناس كتيره جدا جدا
ان الاضطرابات العصبيه زي الاكتياب او التوتر
او الضغط او عدم التوافق النفسي عند المراهقين
ادمان عادات معينه
زي شرب الكحول او المخدرات
اضطرابات الاكل
ال وال
حاجات موجوده عند الكل بدرجات او باخري
كل واحد هتلاقي عنده هوس بحاجه معينه
في القرن ال
تطورت اساليب علم النفس والطب النفسي
اللي بعد الاف السنين
قدر يتوصل لمعامله العقل البشري بوصفه
والله العظيم تلاته
عضو زي باقي اعضاء الجسد
ويتطور علم الادويه النفسيه تطورات كبيره
من سنه لعصرنا الحالي
ادويه ساعدتنا ان احنا
نتغلب علي امراض عقليه كتير
ادويه بتساعد في القلق والاكتياب
والوسواس القهري والذهان والفصام
وساعدت مرضي كتير ان هما يسيبوا المستشفيات
ويمارسوا حياتهم بشكل طبيعي
وابتدا يقترب علم النفس اكتر للعلوم الطبيه
اللي هو يا جماعه خلاص
ما عادش فيه شياطين ما عادش فيه ارواح
ما عدناش هنحبس مجانين لا
احنا هنشوف الناس
ان كان عندها مشاكل بيولوجيه معينه او نفسيه
وهنشتغل علي الجانب البيولوجي بالادويه
وهنتشغل علي الجانب النفسي بال
وبقت اشكال العلاج
زي مثلا العلاج السلوكي المعرفي
بتستند اكتر بنشوف ال بيقول
وبنستند ليه وبنعمل ال بتاعتنا
ورغم الانتقادات والاسيله حوالين الاثار الجانبيه
الممتده للادويه اللي احنا بنديها للمرضي
الا ان كل اللي اتكلمنا فيه يعتبر
نقله في التفكير في المرض العقلي
من اول بقي ما كنا بنستبعد المجنون
بنهمشه مش عايزين نسمعه
بقينا يا عزيزي بدل ما نسال مين هو المجنون
نسال ازاي نقدر نعالجه
بعد الحرب العالميه التانيه
ومع حدوث تغيير ثقافي كبير للنظره للمرض
استبدل في الولايات المتحده الامريكيه
لفظ المجنون بلفظ المريض العقلي
ما عادش فيه حاجه اسمها حد مجنون
بقي فيه حد عنده مرض عقلي معين
واستبدل في التشريع الانجليزي
مصطلح زي بمصطلح
وفي سنه
ورغم التطور في مجال علاج المرض العقلي
الا ان استاذ علم الاجتماع
في جامعه كاليفورنيا
اندرو سكول في كتابه


شايف ان اشكال الرعايه للمرض العقلي
لسه حتي بعد التطور اللي وصلناله
محتاجه تطوير
حتي في الدول
اللي بيتمتع سكانها برعايه صحيه عاليه
ما فيهاش تغطيه كافيه للمرض العقلي
ولسه لحد النهارده كتير من الناس
بتشوف اللي عنده مرض عقلي
علي انه مصدر وصمه
او علامه علي خلل في السلوك الشخصي
وفي تقرير نشرته منظمه
في مدريد
كشفت فيه عن ان دوله زي الصين
لسه بتستخدم مستشفيات الطب النفسي
لسجن المعارضين والنشطاء السياسيين
لحد دلوقتي
والحقيقه ان طريقه تعاملنا مع المرض النفسي
بتفهمنا اكتر عن نفسنا
اكتر ما بتفهمنا عن الجنون
وعسي ان تكون نفسنا هي الجنون
وجنوننا هو نفسنا
ويظل الاختبار الحقيقي قدام البشريه
عشان توصل لمجتمع عادل ومنصف
هو طريقه معاملتها للشخص الاضعف
او المختلف عنها
بس كدا يا عزيزي اخيرا وليس اخرا
اتمني تشوف الحلقات اللي فاتت والحلقات الجديده
تنزل تبص علي المصادر
ولو احنا علي اليوتيوب نشترك علي القناه
بما انك يعني
في مجال العلم وعلم النفس كدا
قيمه وقامه وتركه حضرتك بتتبع انهي مدرسه
في المدارس السلوكيه
والله يا عزيزي انا كنت
وباويد مدرسه الشهيد الدر
والله يا عزيزي بشوف البشريه
بقول الدر ولطف
لو ما خدتش بالك هي قلشه علي مستر الدر
صاحب ال
اللي هي عقده النقص
اللي زي ما انت ملاحظ عندي منها كتير
في موضوع الكوميديا بالذات
فبعوضها بان انا بقول كوميديا انا ماشي
