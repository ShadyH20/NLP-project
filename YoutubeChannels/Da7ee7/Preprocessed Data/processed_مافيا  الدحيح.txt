مش قلتلك تيجي لوحدك ما تجيبش حد معاك
ما انا لوحدي اهو يا ابن المجنونه
معاك سلاح
ما تخافش
ما معاييش سلاح
ما جيبتش معاك سلاح ليه
في مقابله خطر زي
باقولك
انا ما عنديش وقت للغباوه
احنا جايين هنا عشان نقسم المناطق
ماشي
انا هاخد نيوجيرسي ونيويورك
وشيكاجو وبافالو
حلو اوي وانا هانزلكم المشاريب
انت عبيط يا ابني المناطق كلها
الله امال احنا جايين نتفاوض علي
امال انت عايز
هو اللي عايز
انا هاخد نيويورك وشيكاجو
وانت خد جيرسي وبافالو
تمام بس انا هاخد نيويورك وشيكاجو كمان
ودا اخر كلام عندي
يا ابني وانا كدا خدت
باقولك
انت كدا بتختار الحرب
خلي بالك
بتعلي صوتك والدنيا ليل
وكدا
الناس هتصحي
ايوه يعني التهديد
ما هو كدا احتمال تقلق منامهم
انت فاهم يا ابني التهديد دا بيحصل ازاي
دا انت غبي جدا
يعني انت اذكي واحد في العيله بتاعتكم
اللي تحتك اغبي منك
خلي بالك
حاسك ابتديت تغلط في العيله
وافتكر
العيله اهم حاجه
طب بص بقي
لو خايف علي عيلتك
يبقي اتفاوض صح علي مناطق النفوذ
وبص لقدام
احنا ممكن نتعاون في المستقبل عادي
واخاف علي عيلتي ليه بقي
عشان شكلك مش عارف
انا ايدي طايله لحد فين
قلتلي
بس ما قلتليش برضه
اخاف علي عيلتي ليه
اه
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
المعروف ببرنامج الدحيح
في شهر يونيو سنه
بتختتم اخر جلسات محاكمه
زعيم المافيا تشارلز لوتشيانو
اللي لقبته نيويورك
بال
عدو الشعب رقم
الراجل دا يا عزيزي
كان اشهر رجل عصابات بعد ال كابون
وفي الوقت اللي ال كابون
اتحكم عليه سنه بالعافيه
وعشان يتعمله محاكمه عادله
كان لازم اتهامه بالتهرب الضريبي الاول
مش باي جريمه من جرايم عصابته
فلوتشيانو هيتحكم عليه
بالموبد من ل سنه
في محاكمه هتوصفها الكاتبه ايلين بولسن
انها محاكمه ليست عادله
وما فيهاش لا اتقان ولا احكام
كل اللي اعتمدت عليه
اقوال شهود ليس لها اساس ولا دليل مادي
ولكن يا عزيزي
بالنسبه لالولايات المتحده بقي
فكك من القانون فعليا لوتشيانو كان
اخطر الف مره من ال كابون
مش هيكفينا فيه سنه
دا لازم يختفي للابد
لوتشيانو مش بس هياخد حكم مشدد
في محاكمه مسيسه
دا كمان هيترمي في ال
سجن يا عزيزي مخيف
معروف باسم
عارف سيبيريا يا عزيزي في روسيا
المنطقه اللي تقريبا ما فيهاش مخلوق
منطقه بارده وجافه وصعبه
فيلم اجنبي عايز يعمل سجن صعب
بيرميه في سيبيريا
هما هنا بيشبهوا السجن بتاعهم بسيبريا
مكان بعيد وبارد
صعب ان لوتشيانو من هذا المكان يمارس نفوذه
هل
مجرم بهذه الخطوره
ولا هناك زي ما اتعودنا سرديات اخري
هنكتشفها في اخر الحلقه
عزيزي شد بلاستر وخليني احكيلك
ما فيش مقدم برامج
بيكشف حيله من اول حلقاته
لسه المعلنين داخلين وكدا
في اوايل الثلاثينيات
هتشتعل حرب عصابات في نيويورك
من ناحيه عندك الزعيم سالفاتور مارانزانو
والناحيه التانيه عندك الزعيم جو ماساريا
لوتشيانو كان مساعد ماساريا الشاب
كان شايف ان الحروب الداخليه
اللي بين العصابات بتدمر ال
وان المافيا ما عادش ينفعها التهور دا
المافيا محتاجه قيادات شابه
مش بس تكسب حروب عصابات
ولكن قياده شابه قادره توحد المافيا
كقوه عظمي ومنظمه
بدون حروب اهليه بدون نزاعات داخليه
كلنا ايد واحده عشان والاجرام
هنا لوتشيانو بدم بارد
شوف حته عيل شاب
هيقرر هيقرر يقتل الاتنين
حتي الزعيم
اللي هو شغال معاه يا
اه
وهناكل سوشي في الجو
يا راجل لا لا لا لا
اه
يا راجل لا لا لا لا
اه
نرجع لالمافيا
في النهايه بيستولي لوتشيانو
عشان فجاه يستولي الشباب
بقياده لوتشيانو علي زمام المافيا
لوتشيانو هيجمع كل عايلات المافيا
اللي في نيويورك وشيكاجو وبافالو
ويقولهم باقولكم ما فيش حروب تاني
احنا هنعمل
كيان نحل فيه مشاكلنا بالذوق ونتعاون فيه
كل زعيم ييجي بادبه وباخلاقه
واحنا نحلله مشكلته بدون عنف بدون عنف
عنف بره جوا
وفي الوقت اللي ال كابون
صنع مجده في شيكاجو بس
لوتشيانو حول المافيا
لمنظومه مرعبه عابره للولايات
فاكر يا عزيزي في فيلم
ورجاله المافيا قاعدين علي الترابيزه
بيحلوا مشاكلهم بالنقاش
رغم ان بينهم دم للركب
خليني اقولك ان دا
ال بتاع لوتشيانو بالظبط
دا النظام اللي هو اسسله
عشان كدا هيلقبه المورخين
بال
شوف يا عزيزي المسمي
ما فيهوش كلمه متماشيه مع التانيه
ابو الجريمه الحديثه المنظمه
بس العايلات بقي اللي هتدينله بالولاء
هتديله لقب مرعب اكتر هيسموه يا عزيزي
يا نهار اسود يا
دا اسم مرعب اوي
دا اسم مرعب يا
بيتزا وسط
يا عزيزي الايطالي لم ينصفه
ولكن معني الاسم
زعيم الزعماء
يا عزيزي لو اتقالت بالالماني
كان زمان الشاشه مبلوله عندك
الكاتب تيم نيوارك
هيوصف لوتشيانو بانه ضحيه نجاحه الشخصي
الراجل نجح نجاح زياده عن اللزوم
درجه لا يمكن تسمح باستمراره
عشان كدا هيتولي مهمه اسقاطه
مدعي مدينه نيويورك
توماس ديوي شخصيا
وبينما لوتشيانو بيدير
بعض الانشطه الخيريه
بمنتهي التفاني والاخلاص
حاجات زي القمار والابتزاز والدعاره
يعني يا لما هتقولهم كدا
هاحس ان هي حاجات كويسه
الراجل يا عزيزي كان مسيطر
بسم الله ما شاء الله
علي اكتر من عاهره
ولكن مدعي نيويورك
هيقدر يقنع بعض هولاء العاهرات
بالشهاده ضده وسجنه
بلايحه تهم بتضم تهمه
لوتشيانو نفسه
بعيدا بقي عن القاب المورخين والعصابات
هيتشهر في العالم بتاعه
بلقب او المحظوظ
محظوظ يا
دا العاهرات بتوعه شهدوا ضده
واترزع سنه من المدعي
لوتشيانو كان محظوظ بشكل عبقري
في العاب القمار او ال
ومحظوظ برضه لانه سنه
هيتعرض لمحاوله قتل من رجاله مارانزانو
فاكر اللي كان بينافس المعلم بتاعه
وقام هو قاتلهم هما الاتنين
هيتعرض لوتشيانو لطعنات متكرره
وجرح من الودن للودن
وفين الحظ من كدا يا
دا الدنيا ملطشه مع الراجل
الحظ يا عزيزي ان هو نجي من الجرح دا
في الوقت اللي كان الكل متوقع فيه انه يموت
تخيل جرح من الودن للودن وتعيش بعده
ما تعرفش ازاي ممكن حد يفكر يعالجه
انا لو شفت جرح من الودن للودن
هاسبق علي المقابر الحق ركنه
وبينما الصحف هتتريق بعد المحاكمه
ان لاكي لوتشيانو حظه خلص خلاصيانو
لوتشيانو هيفاجيهم ان الحظ لسه بيلعب معاه
الراجل مش بس هينجو من المحاكمه
وهيبعث من جديد من السجن
لا دا هيتخلد في التاريخ
عند مورخين كتير كبطل
بطل لعب لعبه قمار عبقريه
ما كسبش فيها حرب عصابات بس
لا حرب عالميه

شفت ال جالك منين
يخرب بيت سنينك يا
دا انت شيطان يا اخي
الحرب العالميه يا عزيزي
دور لوتشيانو فيها هيغير التاريخ
انا ملاحظ
ما شاء الله تبارك الله
حاجه معديه في البرنامج دا
بتغير التاريخ
هي جت عليه يعني
ما عادتش حاجه مميزه
ناقص تقولي
بيغير التاريخ يا راجل
في ديسمبر امريكا هتشمر
وتنزل الحرب العالميه التانيه
دا بيحصل بعد هجوم اليابان
علي بيرل هاربر
انت عارف الليله
كانت ايديهم تتقطع
قبل ما يعملوا العمله السودا
دفعوا تمنها غالي
في الوقت دا
هتشتد ال
اطول معركه
في تاريخ الحرب العالميه التانيه
اللي اعتبرها حد زي تشرشل
ان اكتر فرصه
كان يقدر فيها الالمان يهزموه وقت الحرب
خليني يا عزيزي اشرحلك الموضوع ببساطه
المحيط الاطلنطي
بيفصل بين امريكا واوروبا
المحيط الاطلنطي برضه
هو الشريان اللي بتمر منه امدادات الحرب
بين امريكا وبريطانيا
وعلي حسب كلام
الادميرال الالماني كارل دونيتز
فلو الغواصات الالمانيه
قدرت تستهدف سفن الحلفاء في الاطلنطي
وتغرق شهريا الف طن امدادات من عندهم
فدي ضربه قاضيه كفيله تهزم الحلفاء
غواصات تحت الميه تنزل تقطع الامدادات
تخلص الحرب
من غير لا غزو ولا احتلال ولا فرهده
من اهم اماكن الحرب
كانت مواني نيويورك
ميل مربع من المستودعات والمخازن
فيها بسم الله ما شاء الله
من كل خيرات ربنا
كانت نقطه التنظيم الرييسيه لامدادات الحرب
من والي الولايات المتحده الامريكيه

اول شهر لامريكا في الحرب يناير
هيتفاجي الامريكان بالغواصات الالمانيه
بتدمرلهم اكتر من سفينه بمنتهي السهوله
وبحلول مايو من نفس السنه
الغواصات الالمانيه ال
كانت غرقت سفينه
بمعدل خساره وصل
ل الف طن امدادات شهريا
ياه قربوا يجيبوا ال
فاضلهم الف طن
اللي كان بيجنن الامريكان وقتها
ان الالمان كانوا احيانا بيستهدفوا سفن
علي بعد ميل بس من السواحل الامريكيه
استهداف دقيق جدا
كانهم عارفين معلومات
عن اماكن السفن بالظبط
المعلومات مستحيل تيجي
غير من جواسيس جوا المينا
كلمه جواسيس وقتها
كانت كافيه لاثاره الرعب جوا الامريكان
اكتر من حاجه تانيه
امريكا لما دخلت الحرب
كان عندها هوس من فكره الجواسيس
لان هي الدوله الوحيده
اللي قوامها الاساسي من المهاجرين
ما فيش امريكاني ماصل
كلها جايه من حواليها
فجاه البلد لقت نفسها بتعلن الحرب
علي اليابان والمانيا وايطاليا
بلاد ماصله ومن عيله
ومنهم سكان امريكان النهارده
بل لان امريكا نفسها
معبيه مهاجرين من البلاد نفسها
عشان كدا في يناير سنه
هيصدر الرييس روزيفيلت
رقم
واللي بينص
علي ان كل حاملي جنسيات دول العدو
وما معاهومش الجنسيه الامريكيه
يروحولي يسجلولي اسماءهم في وزاره العدل
دا يا عزيزي هيعمل حصر
ومقدمه لاضطهاد ابناء هذه الدول
هيوصل ذروته لما يحصل نقل
لاكتر من الف ياباني عايشين في امريكا
هينتقلوا من بيوتهم
ويروحوا لمعسكرات اعتقال مذله ومهينه
اكبر عمليه نقل قسري
في تاريخ الولايات المتحده الامريكيه
ما انت الناس ما تعرفش بقي
هل ممكن يبقوا جواسيس
بيدوا معلومات للحكومه اليابانيه
اللي احنا في حرب معاها
ولا مواطنين شرفاء ممكن نبقي ظلمناهم
بس مش هنقدر نحط دا في الاحتمال
لان ممكن يبقي خطرهم اكتر بكتير من منافعهم
الاسري دول هيفضلوا قاعدين هناك
معظم مده الحرب
خوفا ان هما ممكن يطلعوا جواسيس
وفي الوقت اللي كتير من الطلاينه
عانوا من اجراءات مشابهه
الا ان وضعهم كان خاص
ما يسمحش ان هما يتحصروا
في معسكرات زي اليابانيين
الايطاليين ببساطه كانوا اكبر مجموعه مهاجرين
في الولايات المتحده الامريكيه
مش بس اليابانيين
هما اللي عانوا من حاجه زي كدا
كمان وفي حالتنا
وفي حاله قصتنا الايطاليين
الفكره بس ان الايطاليين
كان وضعهم وضع خاص شويه
ما كانش ينفع تاخدهم معسكرات زي اليابانيين
اليابانيين في امريكا
كان عددهم يقدر بالالاف او بعشرات الالاف
بينما الطلاينه في امريكا
اعدادهم تقدر بالملايين
اكبر مجموعه مهاجرين في الولايات المتحده
من ل
فيه مليون ايطالي هاجروا لامريكا
الهجره هتخلي الطلاينه
موجودين في كل مكان
وفي قصتنا هيكونوا في اهم مكان المواني
علي حسب كلام الادميرال توماس بروكس
فمعظم عمال الشحن والصيادين
وقوه مواني نيويورك كلها
كانوا
وقتها الاستخبارات البحريه الامريكيه
هتشك ان ما يمكن يكون
بعض الايطاليين الامريكان جواسيس
امال شغالين مع المحور يا بيه
بينقلوا المعلومات للغواصات النازيه
احنا كنا شاكين فيهم من الاول اه
دا كلام خطير
ما تنساش يا عزيزي ان ايطاليا
بقياده موسوليني بتحارب مع الالمان
وجايز ولاء العمال دول لسه لبلدهم الام
طب ما سهله يا
يلموا كل العمال الطاليان
اللي موجودين في المواني
ويزنقوهم ويقرروهم لحد ما يعترفوا
مين المجرم اللي فيهم
ويطلعوا الجاسوس من بيناتهم
والنازيين ما يعرفوش حاجه
للاسف يا عزيزي
كل محاولات رجال الاستخبارات في امريكا
ان هما يجمعوا معلومات اصلا
من المينا فشلت
العمال كلهم كانوا
شبه متفقين ما يتعاملوش
مع الشرطه او الاستخبارات
اللي بيفتح بقه للشرطه دا عار

هنا طبعا يا عزيزي الظباط شكوا اكتر
ازاي ميات العمال ولا واحد فيهم بيتكلم
معقول كل دول بيقبضوا من
خليني اقولك يا عزيزي
ان التفسير كان ابسط كتير من الجاسوسيه
علي حسب كلام المورخ ماثيو بلاك
فالاتحادات اللي بتحكم المواني كلها
كانت تابعه لالمافيا
وكلهم بشكل
بيطبقوا قاعده ال
لو حد من الشرطه سالك علي حاجه
انت
انت اطرش وعبيط يا عيني
القاعده عندنا في العربيه لا لا لا
لا اري لا اسمع لا اتكلم
وعلي حسب بعض المصادر
قاده المافيا كانوا بيضحكوا
من عجز المخبرين
اللي كانوا من اول لحظه بيتكشفوا
مهما حاولوا يندسوا وسط العمال







لا مواخذه يا انا عندي سوال
ما جايز الغواصات النازيه
تبقي غواصات متطوره
قادره تلف المحيط كله
اشمعني لازم الجواسيس تكون من المينا
وشغل المخابرات داهو
جايز من الاجانب
زي بالظبط اللي حصل لليابانيين
الحقيقه يا عزيزي
الموضوع دا ما جاش من فراغ
كل دا حصل بسبب حادث ال
يا عزيزي علي حسب بعض المصادر
تاني اكبر سفينه في العالم وقتها
تمنها كان يعدي ال مليون دولار
في الاساس كانت سفينه فرنسيه
ولكن اما النازيين احتلوا فرنسا
كانت النورماندي راسيه
في ميناء نيويورك
وقتها الامريكان قاموا ضاربين علي السفينه
وقالوا بس خلاص عندي
وبعد هجوم بيرل هاربر
هيحولوها من سفينه مدنيه
لناقله جنود حربيه
وقتها النورماندي بقت رمز معنوي
لاستمرار المقاومه ضد النازيين
نورماندي يا عزيزي اتشهرت لدرجه
ان القصري عمل عليها افيه
سيري يا
سفينه مدنيه تحولت الي معده بحريه
قادره بامكانياتها انها تنقل
الف جندي بغمضه عين من قاره لقاره
مين يا اسم الله
ركز بقي ركز بقي
في فبراير
وبعد رحله في الاطلسي
النورماندي اتحرقت بالكامل
وهي راسيه علي رصيف في المينا
ما ابحرتش اصلا
ورغم ان التقارير الرسميه
قالت ان الحريق دا كان قدري
قضاء وقدر يعني
حد من العمال ساب شعله استلين
الا ان ناس كتير كانت مومنه
ان الحريق دا حصل بسبب مخربين كانوا في المينا
وان الحادثه
اللي استهدفت قيمه النورماندي الرمزيه
كرمز للمقاومه والقتال
هتشجع المخربين ان هما يكرروها مع سفن تانيه
بسبب الحادثه
تطورت اعمال استهداف السفن
لحد ما وصلنا للارقام اللي شفناها
بالمعدلات اصبح هناك تخوف
ان معركه الاطلنطي تكاد تكون الحاسمه
وتكسب الالمان الحرب
لدرجه البحريه الالمانيه
سمت شهور الاستهداف
من كتر سهولتها
يا راجل لا لا لا لا
اه
لا لا لا لا
اه
كانوا مسميين الطلعات الفسحه
عشان كدا الاوقات الصعبه
بتستدعي حلول اصعب
وقتها تشارلز هافيندين
قايد ال
ال قال
انا مستعد اتكلم مع الشيطان
لو الموضوع هيوصل لكدا
دا يا عزيزي قايد بيقول
انا مستعد اتحالف مع الشيطان
لو دا هيحل الموضوع
تشارلز كان عايز يوقف الهجمات
باي شكل من الاشكال
والشيطان يا عزيزي في حالتنا
اللي الامريكان هيضطروا يتحالفوا معاه
هو المافيا
الموضوع دا هيدشن
عمليه استخباراتيه سريه
بين المافيا والسلطات الامريكيه
الهدف منها الفوز بالحرب العالميه
في الاول يا عزيزي المخابرات الامريكيه
هتتعاون مع رجل العصابات
جوزيف لانزا
تحسه يا عزيزي
شبه دادلي في
العيل يا عزيزي القلبوظ الرخم
اللي كان اهله بيعشقوا امه
وسايبين الواد الحلو ابو نضاره دا
مستخبي تحت السرير
مستر دا كان بيسيطر
علي سوق عملاق جدا
وهو ال
السوق دا بيمر منه
من الماكولات البحريه الامريكيه
نفوذ جوزيف لانزا دا
امتد من ولايه مين لحد فلوريدا
باشاره منه
اساطيل صيد ممكن ترمي السمك في البحر
عشان سعره يزيد ويحصل تضخم
واللي ما يوافقش علي الكلام دا يموت
الوش دا يا
ما يطلعش منه كل الشر دا
هذا الوجه المحمد خميسي ذو الباروكه الزايده
لا يمكن يعمل شر ابدا
جوزيف لانزا هيوافق انه يتعاون مع امريكا
وهيدي الظباط كروت نقابه
عشان يشتغلوا جوا المينا
ويقدروا يراقبوا نشاط مشبوه
كمان هيسمح للاستخبارات انها تدرب بحاره
علي قوارب الصيد بتاعته
يتعلموا ازاي يستخدموا
اجهزه الراديو والارسال
عشان يبلغوا عن مشاهدات
للغواصات الالمانيه
الايه يا
الالمانيه
طب يا طمني
كدا الموضوع اتحل
و كسبت الحرب العالميه التانيه
لا يا عزيزي ارجوك ما تحرقليش الحلقه
ما نعرفش لسه امريكا
كسبت الحرب العالميه التانيه ولا لا
المشكله يا عزيزي لسه ما اتحلتش
لانه بالرغم من كل نفوذ وخدود جوزيف لانزا
الا انه كان رجل مافيا
متخصص
كلمته بتمشي في اسواق السمك بس
يروح سوق التوابل يتبهدل
لكن في السمك بريمو
لم يكن له سلطه علي كل المواني
خد بالك ان فيه بعض عايلات المافيا
اللي بتسيطر علي ارصفه بروكلين
كانت رافضه التعاون مع الامريكان
لدرجه ان بعض الناس شكت
ان لانز اصلا يبقي مخبر
يبقي مزقوق عليهم من الحكومه الامريكيه
ما احنا مش ضامنينه خلايا نايمه يا بيه
وحتي فرضا لو كل الطلاينه تعاونوا
ففيه بعض الاماكن زي ارصفه هدسن
سيطرت عليها العصابات الايرلنديه
زي الايرلندي جوزيف ريان
رييس الاتحاد الدولي لعمال الشحن
ترجع يا عزيزي لهافيندن
رييس الاستخبارات تلاقيه لايص
وماسك لانزا بيقوله
انت ما طلعتش الشيطان اللي في بالي
انت يا لا بتاع سمك يا لا
هنا لانزا هيقوله بص هو واحد بس
واحد بس كلمته كرباج
علي كل العالم السفلي دا
ما تقولش يا

عباس ابو الحسن يا عزيزي لا
لوتشيانو اللي اتكلمنا عنه في الاول
في الوقت يا عزيزي
اللي لانزا فيه اتعاون مع الامريكان
الاستخبارات كانت واثقه بنسبه توصل ل
ان لوتشيانو لا يمكن يتعاون معاهم ابدا
خصوصا بعد اللي الحكومه الامريكيه عملته فيه
عشان كدا
هيروحوا لصديقه المقرب ويتواصلوا معاه
واحد اسمه ماير لانسكي
اشمعني يا هذا الرجل
هل لانه صديق شخصي لرجل
ولا هو صديق شخصي ليك
فانت بتحاول تظبطه في الحلقات وكدا
لا يا عزيزي ما باحاولش اظبط اصدقايي
ما عدا عمر عبد العزيز الجمال
واحمد جمال سعد الدين
وعبد الرحمن جاويش
ومحمد طارق ورامي عادل
خليني اقولك يا عزيزي
ان اختيار لانسكي لم يكن اختيار عبثي
لانسكي كان يهودي
وكونه يهودي معناه بيكره مين النازيين
وبرغم انه كان رجل عصابات بقي
وقتل وشر وكدا
الا انه كان متاثر
باضطهاد اليهود في اوروبا
لدرجه انه احيانا كان يخش هو ورجاله عصابته
يبوظوا مسيرات ال
كانت منظمه امريكيه بتويد النازيين
وفي بدايه ظهورهم
عملوا مسيرات لتاييد النازيين
دا يكاد يكون رجل العصابات الوحيد
اللي ممكن يتعاون معاهم لسبب وطني
في البدايه الاستخبارات هتنقل لوتشيانو
ل
دا يا عزيزي سجن مخفف
وسهل يتواصلوا معاه فيه
الاستخبارات هتقول للوتشيانو
عن طريق صديقه
انه مهما ساعدهم فما فيش حكم مخفف
واصلا ما فيش اتفاق مكتوب
يضمنله ميزه
ورغم استعداداتهم لمفاوضات طويله معاه
اتفاجيوا ان لوتشيانو وافق
من غير شروط
لوتشيانو استراتيجي ذكي
بيفكر خطوات قدام
في كتابه



كيف اجتمعت والحكومه الامريكيه
عشان يكسبوا الحرب العالميه التانيه
هيقول ماثيو بلاك ان لوتشيانو
كان نفوذه بيقل وهو في
ما بقاش معلم السجن هناك
بقي بيشحت سجاير وحالته صعبه
بينما تعامله بقي مع الاستخبارات
هيخليه يقدر يتواصل مع كل رجالته
وفي الوقت اللي الاستخبارات فيه
اقتنعوا ان هما عملوا جبار
وعرفوا يخلوا لوتشيانو يتواصل معاهم
بدون مقابل
لوتشيانو هيكون بيستغل الاجتماعات
اللي بتحصل
برعايه الحكومه الامريكيه ومباركتها
في انه يقابل المساعدين بتوعه
عشان يظبطلهم المواني
اللي هو الحمد لله اتطمنا علي
واستخبارات
ها بقي المواني تمام
شغاله ولا فيه حاجه
واحده واحده
يبدا لوتشيانو يستعيد كل نفوذه
اللي فقده في السجن
ويراجع عمليات المافيا مع رجالته
خصوصا يا عزيزي المقابلات تمت
من غير حضور ظباط السجن
الوحيد اللي كان حاضر كان محاميه
وما كانش بيفهم ايطالي قاعد يهزر راسه بس
فوق كل دا
الحرب مدمره كل المواني الامريكيه
البوابه اللي كان منها بيهرب الهيروين
يعني برضه نهايه الحرب مصلحه ليه هو
وبكلمه من لوتشيانو داخل محبسه
تسمع في كل المواني
الجميع وافق انه يتعامل مع الاستخبارات
امريكا لقت نفسها في يوم وليله
بتحكم جيش من الظل
مخبرين وعمال وزعماء عصابات ومرتزقه
كل واحد فيهم بيسخر نفسه للمجهود الحربي
عشان سمع كلمه من لوتشيانو
عمال المواني واساطيل الصيد
اتحولوا بسبب هذا التعاون
لخط الدفاع الرييسي اللي بيعتمد عليه الجيش
عشان يقدر يصطاد الغواصات الالمانيه
وعلي حسب كلام المورخ كريستوفر كلاين
فيه كتير هيشككوا
في فعاليه ال
ولكن النتايج هتقول ببساطه وبوضوح
ان بعد التعاون دا
مواني نيويورك هتفضل بامان طول وقت الحرب
ما فيهاش ولا حتي اضراب واحد بيحصل
ولا سفينه تعرضت للتخريب
زي ما حصل في نورماندي
ونزيف المعلومات واستهداف السفن قل
الفسحه بقت خروجه في شارع شهاب
الله ينور يا
تسلم ايدك زي الفل
يلا خلاص هنشوف الحلقات اللي فاتت
نشوف الحلقات الجايه
ننزل بص علي المصادر
ونعمل كل الكلام دا
تسلم ايدك حلو اوي نزل يلا التترات
انا هاخش انام بقي
ثانيه واحده انت بتقفل الحلقه في وشي
تعالي شوف مقاسك دا
ممكن تيجي تشوف دا مقاسك ولا لا
تعالي قدم الحلقه بدالي
لو احنا هندخل في شغل بعض
يبقي تعالي قدم الحلقه بدالي
الحكايه لم تنته سيبني اكمل
باعرف بس
هش
في يناير
هينعقد ال
وهيضم خيره من المع النجوم
تشرشل رييس وزراء بريطانيا
الرييس الامريكي روزيفيلت
في الوقت دا
الحلفاء كانوا سيطروا علي شمال افريقيا
بعد هزيمه روميل في العلمين
فاكر الماتش
وظهر السوال
هنعمل في الخطوه الجايه
عشان نحسم الحرب
الامريكان كان رايهم ان
احنا نجهز لغزو من ناحيه
لكن الانجليز هيقولوا
يا جماعه الخطوه الجايه في جزيره
لو سيطرنا من علي
هنخرج من الحرب
وبكدا هنقدر نكون امنا
بشكل كامل
هنا هتبقي المنطقه ال
اللي هتسمحلنا نغزو واحنا متطمنين
تشرشل سماها

عارف انت الكلب يا عزيزي
لما يكشفلك عن بطنه كدا
دا الجزء ال دا الجزء الحساس
لما تخبط الكلب فيه تسيطر عليه
وساعتها هتكسب الحرب وتحكم العالم
زايد يا عزيزي ان تحرير اوروبا من فرنسا
اللي هيحصل بالفعل
لما يحصل انزال نورماندي الشهير
او ال
الحلفاء لقوا انها عمليه صعبه
ومحتاجه لتدريب جبار
تدريب نجرب فيه تناغم القوات مع بعض
الامريكان والانجليز والفرنسيين
غزو هتكون فرصه حلوه
نشوف الديناميكا والتعاون
وال اللي بيننا ال
الاستخبارات هتعمل شغلها
وتوهم النازيين
ان غزو الحلفاء هيبدا من اليونان
انسالي بقي و
والكلام اللي دار بيننا دا خداع استراتيجي
والجيش هيكون مجهز خطه ماسيكون
اكبر غزو برمايي
في تاريخ الحرب العالميه التانيه
او ال
ولكن علي حسب كلام الكاتب ماثيو بلاك
فالحلفاء يا عزيزي
لقوا ان هما داخلين الامتحان
وهما مذاكرين ماده مختلفه تماما
ما عندهومش معلومه عن صقليه
رايحين نحتل ومش عارفين بنحتل مين
كل الخرايط والمعلومات
اللي المفروض تبقي معانا
قديمه وبترجع للحرب العالميه الاولي
واساسا معظمها اتدمر
واللي باقي معمول عليه شفره المكتبه
وما حدش عارف يقرا حاجه
فاحنا ما نعرفش حاجات كتيره اوي عن
وبالتالي الجنود هينزلوا الشط
يخوضوا في المجهول
وعلي حسب كلام الكاتب تيم نيوارك
المافيا كانت الكيان الوحيد
اللي يقدر يجيب معلومات
لان معظم رجاله المافيا الامريكيين
ومنهم لوتشيانو نفسه
مسقط راسهم هو صقليه
وليهم روابط هناك راجع
الاستخبارات هتجهز خريطه مبدييه لصقليه
وهتطلب من لوتشيانو
ان هو يتواصل مع مافيا
عشان تديله معلومات
عن اماكن ومواضع تمركز قوات المحور هناك
ثانيه واحده بس
فيه حاجه مش فاهمها
في الكلام اللي انت بتقوله دا
انت قلتلي ان
له نفوذ علي العايلات الامريكيه
علاقته ب
ليه ممكن يبقي له نفوذ
علي الايطاليه
دا يا عزيزي سوال وجيه
مافيا
هي اساس المافيا في العالم
اللي يخليها تسلم اسرارها
للامريكان والبريطانيين
هنا خليني اديك نبذه مختصره عن صقليه
المافيا يا عزيزي نشات في صقليه
لانك زي ما انت شايفها علي كدا علي الخريطه
جزيره محاطه بنفوذ اجنبي من كل حته
وقتها العايلات عملت نفوذ محلي داخلي
كطريقه لحمايه نفسها وحمايه السكان
هما اللي بيطبقوا الامن
وبيحققوا العداله بطريقتهم
دا يا عزيزي كان الدافع
من تاسيس المافيا
لو رحت بقي من صقليه لامريكا
فهتلاقي مافيا
ظهرت بدافع الثراء السريع
شغل عصابات من بابه
في صقليه الموضوع
كان ضروره جغرافيه وثقافيه
قنفد بيحاصر نفسه بشوك عشان يحمي نفسه
لازم النظام يمشي كدا
النظام دا زي ما حمي صقليه
اداها شعور دايم بالاستقلال
لحد ما جه الدوتشي موسوليني في العشرينات
زياره منه عملها لجزيره صقليه
موسوليني هيتفاجي ان زعماء المافيا
مش خايفين منه
ولا تساعدنا يا قايد ولا ادينا يا قايد
ولا عايزين تغمسلنا
و تسقسقلنا
انما دول لما شافوه
طبطبوا عليه وقالوله بحنيه
احنا مستعدين ناخد بالنا منك ونرعاك يا حاج

اه نجيبلك ينسون عشان صحتك
حاج انا الزعيم
طب امسك نفسك الاول
الفكره يا عزيزي هنا ان المافيا كانت فعلا
بتعرض خدماتها بحسن نيه
ولكن موسوليني زي حد في الدنيا
اعتبر الموضوع دا اهانه
انا امبراطور
جاي يعيد مجد الامبراطوريه الرومانيه
جاي اغزو العالم يا بيه
وجاي الجزيره علي اساس
ان بركتي يمكن تحل عليهم ولا حاجه
ومستني ترحيب ملوكي
يحسسوني اني جاي اشحت
اني محتاج مساعده او حمايه
يكلموني كاني راس براس عادي كدا
ساعتها موسوليني هيقول
مركب ما بتمشيش برييسين
الايطالي سواء كان من روما او من صقليه
يا يخدم موسوليني والنظام الفاشي
يا يبقي من اتباع عايلات المافيا
ما ينفعش الاتنين مع بعض
موسوليني بعدها هيبعت
ميليشياته ال
يقتحموا قري ومدن صقليه
والفتره بين ل
هيعقد محاكمه
ويسجن ميات من قاده المافيا
عشان بحلول الحرب العالميه التانيه
تكون كل المافيا في صقليه
يا اما في السجن
يا اما هربانين تحت الارض مستخبيين
عشان كدا المافيا كانت مستعده
تتعاون مع الشيطان نفسه
عشان تقضي علي موسوليني
اللي هو صاحب مين ومسوحه في دنيته
ها الفوهرر يا لا الفوهرر
ما بالك بقي لو التعاون دا
جايلهم من لوتشيانو
اللي صقلي ومافيا زيهم
وجرت الامور كما خطط لها
لوتشيانو هيبعت مساعده جو ادونيس
اللي هيقول للصقليين انه ضامن
لاي اتفاق يعملوه مع الاستخبارات
المثير بقي انه بمجرد ذكر اسم لوتشيانو
الصقليين كانوا بسم الله ما شاء الله
بينسحقوا تماما
بينبطحوا وبيسمعوا كل حاجه
بيتعاونوا بمنتهي السهوله
عشان بحلول يوليو
الحلفاء يكونوا امتلكوا
خريطه جديده وحديثه لصقليه
لكل تمركزات قوات المحور
علي حسب كلام رجل العصابات ماير لانسكي
لوتشيانو هيعرض علي الامريكان
ان هو يكون مع قوات الانزال بنفسه
القوات اللي هتغزو الجزيره
حتي لو هينزل معاهم ببراشوت
قالهم ان وجوده هيسهل التعاون
بين السكان وبين جيوش الحلفاء
ياه يا
معقوله كل دا بيحب وطنه الام
وبيرجع لاصله في
لا لا مش بالظبط كدا
لا لا استني يا
لو سمحت لحظه
يا عزيزي زي ما قلتلك
لوتشيانو عنده استراتيجيه لكل حركه
لوتشيانو في وقت الحرب
بتختمر جوا عقله خطه
زي ما احيا المافيا الامريكيه
ووحدها من جديد
يقدر يربطها بمافيا
والمافيا تبقي مافيتين
وساعتها الاطلسي اللي بينقل
امدادات وقت الحرب
هينقل برضه صفقات المافيا
اللي عايزين نعملها
بين مواني و
يا سلام عليك يا واد يا لوتشيانو يا افكار
دا انشيلوتي
ولكن علي حسب كلام لانسكي
الجيش هيرفض طلب لوتشيانو
لان صعب الجنود يتقبلوا
ان راجل مافيا نازل معاهم الحرب
ولو الصحافه شمت خبر هتبقي كارثه
دا جاي يعمل معاكم دا
وفي يوم يوليو
بتبدا ال
بقياده الجنرال الامريكي جورج باتون
والبريطاني برنارد مونتجمري
فاكر يا عزيزي اللي كسب في العلمين
وما حدش فاكر اسمه
دا يا عزيزي اللي كسر
سلسله انتصارات روميل في العلمين
بس ما حدش فاكر اسمه
فبقي روميل اشهر منه
لان النازيين بطبيعه الحال طبلوله
لانه كان بيكسب
والانجليز عشان يعظموا
من انجاز خسارته طبلوله برضه
العمليه كان فيها عتاد حوالي الف جندي
و دبابه و قطعه مدفعيه
وفي الوقت اللي الجيوش البريطانيه
والكنديه فيه كانت بتتقدم بصعوبه
ناحيه الجانب الشرقي من الجزيره
فالجيش السابع الامريكي
كانوا بيتقدموا من الجانب الغربي
لانهم عارفين معلومات المنطقه عن ظهر قلب
واثناء غزو احد اهم المواني في صقليه
هتوصل لل بول الفيري
معلومه ذهبيه
من احد رجال المافيا
اللي بيدين بحياته للوتشيانو
ليه لان لوتشيانو كان نجح
في تهريبه من نيويورك لصقليه
بعد ما قتل عشانه شرطي امريكي
ودي قصه مش عايزين نتكلم فيها
هو يا عزيزي كان بسم الله ما شاء الله
يحب يعمل الخير
ويربط الحجر في رجله ويرميه البحر
طيب اوي
والمعلومه كانت ببساطه
هي مكان ال
اللي باقتحامه
باقتحام هذا ال
الحلفاء هيلاقوا كل ما لذ وطاب
مغاره علي بابا
كل خطط الدفاع الايطاليه موجوده
وشفره الراديو موجوده
واماكن قوات المحور حوالين الجزيره
وخرايط الالغام البحريه
بنك من المعلومات هيفتح خزاينه قدامهم
وهينقذ الالاف من جنود الحلفاء
في عمليه
كان ناقص يا عزيزي يعرفوا
اسم ام موسوليني
معلومات المافيا
هتساعد الحلفاء في كل المدن
صقليه وانسيو وسردينيا
وفي الوقت اللي الاعلام الامريكي
كان بيتغني فيه ببطولات الجنود
وال عمال ياخد اوسام وجوايز
ويروح مجله وشوشه
ويطلع مع المذيع الفرفوش
دور المافيا كان بيتم طمسه تماما
وكانه لم يكن
زي بالظبط اللي حصل
في تعاون ميناء نيويورك
خطه التعاون مع المافيا في غزو صقليه
متوثقه في تقرير عسكري
اترفع للجنرال ايزنهاور
تقرير مش بس بيعترف بالتعاون دا
انما بيحط بنود لخطط
كانت بتساعد فيها المافيا الجيش
بهدم الكباري بقي والمنشات
برغم ان ما حدش يعرف
هل البنود اتنفذت ولا لا
الا ان الصياغات بتبين
ان مستوي التعاون بين الطرفين
كان اكبر من توقعات مورخ
الحقيقه يا عزيزي
ان لوتشيانو مش هيقعد يعيط
ويقول ياه الحكومه الامريكيه ما كرمتنيش
والصحافه ما اتكلمتش عني
وما عملوليش افلام تخلدني
بالعكس دا كان فرحان ومبسوط
ان خططه الاستراتيجيه شغاله وبتسير كما خطط
لانه بعد الحلقه
هيكتشف انه اسمه اتذكر في حتت اهم بكتير
خليني يا عزيزي احكيلك
لوتشيانو استفاد ازاي
بعد نجاح الغزو الحلفاء اتخضوا
لقوا نفسهم مسيطرين علي جزيره كامله بسكانها
وقتها مش هيبقي قدامهم حل
غير ان هما يستبدلوا الزعماء المحليين
العمدا ال يعني
لانهم ايطاليين ومواليين لموسوليني
بقاده المافيا
اللي هما بنفسهم هيطلعوهم من السجون
هيدخلوا المافيا مكان فلول موسوليني
لان دول هما اللي يقدروا
ينظموا الناس ويمنعوا الفوضي
والسكان هيطيعوا اوامرهم بسهوله
لما الحلفاء يسيبوا صقليه
الجزيره مش هتبقي بس حره من موسوليني
انما هترجع بالكامل لسيطره المافيا
اللي هيكونوا عمداء رسميين ومعاهم ورق
وجاهزين للتعاون الكامل مع لوتشيانو
وفي يوم مايو
نفس يوم نهايه الحرب العالميه في اوروبا
هيقدم محامي لوتشيانو التماس
لخروج موكله من السجن
صحيح الراجل قاتل ومبتز ومجرم
وكان بيعمل في الدعاره
وعنده نشاط بسيط في القمار كدا علي خفيف
الا انه يستحق الالتماس والعفو
لمساهمته في مساعده
في الانتصار في الحرب العالميه التانيه
وهو فاضله حاجه بسيطه سنه كدا يعني
مش فارقه كتير يلا خرجوه دلوقتي يلا
التماس لوتشيانو هيكون اساسه
الخدمات اللي قدمها
واللي حسمت الحرب لصالح حلفايه
المثير ان الالتماس دا
هيتقدم لحاكم نيويورك
اللي هو توماس ديوي فاكره يا عزيزي
دا نفس المدعي العام اللي سجنه
ديوي هيقوم بتحريات
ويشهد ناس زي تشارلز هافيندن
فاكره رييس المخابرات
اللي بالفعل هيشهد بمجهود لوتشيانو
وفي يناير
ديوي هيوافق علي العفو بس بشرط
لوتشيانو ما يقعدش في امريكا يوم واحد
هنرحله علي
الموافقه جت من هنا
وعينك ما تشوف الا النور
الراي العام والصحافه
والكابتن مهيب عبد الهادي
كله هيتقلب ضده
وهيتهموه ان هو تحول من فارس العداله
اللي سجن رجل المافيا الخطير
الي مجرم ومرتشي قبض التمن
من المافيا لتسهيل خروجه
اكل علي كل الموايد وفمه ملوث
بدماء الامريكان والكاتشب بتاعهم
في الوقت اللي الاستخبارات كانت بتحاول
تخبي فيه دور لوتشيانو في الحرب
ديوي دفاعا عن سمعته
هيضطر انه يطلب من القاضي
تحقيق منفصل ل
اللي لوتشيانو شارك فيها
واللي اتبني علي اساسها الحكم بتاع العفو
طلب من القاضي والنبي يا قاضي
خلينا نعرض هذه النتايج للجمهور
عشان فاكريني مرتشي
وانا والله فارس عداله
بعد فتره يا عزيزي هيظهر
بالظبط سنه
دا تقرير مكون من صفحه
وملحق بيه حوالي صفحه من الشهادات
وبينما كتير من مصادر حلقتنا
جايه من شهادات مورخين ورجال مافيا
فالتقرير دا هيعد اهم وثيقه قانونيه رسميه
تعترف بجهود لوتشيانو
وان ديوي مش مرتشي
وان التعاون بين الاستخبارات الامريكيه
والمافيا حصل بالفعل
وبالرغم من تبريه سمعه ديوي
الا ان البحريه الامريكيه
هتعترض علي نشر التقرير بالكامل
وهيتدفن اكتر من سنه
لحد ما يظهر ويبقي متاح للعامه سنه
قد تتخيل يا عزيزي ان لوتشيانو
هيستقبل خبر رحيله عن امريكا بحزن شديد
لكن يا عزيزي خليني اقولك
ان الراجل هيعيش في ايطاليا ملك
وهيقوي روابط المافيا
بين نيويورك وصقليه
وتبدا بقي عصر المافيا العالميه
وبعد حياه حافله بالمهمات الوطنيه
والمهمات الاجراميه
هيموت لوتشيانو بازمه قلبيه
عادي جدا موظف بالمعاش
في هييه السكه الحديد
مات سنه
ولكن اسمه اتخلد
كاسطوره في البطوله والاجرام
عشان ياكد بالفعل انه
وربما يكون اكثر المجرمين حظا
في تاريخ المافيا
وبعد سنين من موته
هيظهر للعالم فيلم
اللي هيتاثر علي حسب مصادر كتير
بشخصيه لوتشيانو وتطويره لالمافيا
عشان تكون عيله كبيره
ليها طقوس وعندها قواعد
يا عزيزي
هيبدا بمشهد شبه قصتنا كلها
بيبدا بممثل بيقول

وانه مومن ان القانون الامريكي
هيجيب العداله لبنته
اللي حصل عليها اعتداء
ولكن لما القانون بيفشل
هيلجا لالمافيا عشان تساعده وتجيبله حقه
زي ما الولايات المتحده اكدت
ان حيادها هيحميها
لكن لما تعرضت لاعتداء فريد من نوعه
لما حصل بيرل هاربر
وبالتالي دخلت امريكا
الحرب العالميه التانيه
اضطرت هي كمان زي الراجل دا
تستعين بالمافيا
شايف يا عزيزي الاسقاط بتاع كوبولا
احنا عندنا بنسمي البطله بهيه
المخرج كوبولا بيقول ان فيلمه
بالرغم من كل الجدل اللي خلقه
ما بيدورش عن المافيا
انما بيتكلم
علي الولايات المتحده الامريكيه
يا
انا كنت فاكره بيتكلم علي الايطاليه
في وقت الاربعينات والخمسينات
شفت بقي لو ركزت اكتر
هتلاقي ان امريكا
شبه عيله كورليوني بالظبط
بدات بمهاجر هربان من الموت
بيحاول يدافع عن عيلته
وانتهت بامبراطوريه مخيفه
احيانا بتشتغل ضد القانون عشان تقدر تستمر
الحرب العالميه التانيه
هي اللي هتحول الولايات المتحده
من قاره معزوله لامبراطوريه هي الاكثر تاثيرا
في المسرح العالمي لحد النهارده
المثير يا عزيزي ان الحرب نفسها
اضطرت امريكا فيها انها تتحالف
مع كل المعاني اللي هي المفروض بتقف ضدها
او اللي كانت دايما بتدعي انها بتقف ضدها
زي الديكتاتوريه والجريمه والشر
هتتحالف مع المافيا اللي هتستمر
بينها وبينهم العداوه لسنين قدام
وهتتحالف كمان مع ديكتاتور زي ستالين
والاتحاد السوفييتي
اللي برضه هتحاربه بعدها
لعقود وعقود في الحرب البارده
وهتعمل القنبله الذريه
اللي هتخلي العالم يتخيل فناءه كل لحظه
مع ازمه عالميه
الناس بتفتكر القنبله النوويه
كوبولا هيشبه بطل الفيلم بتاعه
مايكل كورليوني
اللي نص حياته كان محارب وطني
في الحرب العالميه ضد النازيين
ونصها التاني رجل مافيا
وهيقول ان الاتنين بيحكوا
قصه لوحه دوريان جراي الشهيره
اللي فيها بطل بيبان قوي ووسيم ومحبوب
لكن تمن صورته ونجاحه
لوحه مظلمه في الخلفيه
فيها شكله بيظهر كوحش مخيف
وبيعكس الضلمه اللي جواه
ربما يا عزيزي العالم بقي امان اكتر
بعد الحرب العالميه التانيه ونهايه النازيه
لكن بالتاكيد صعب ان احنا نقول
اننا محظوظين في العالم دا
او زي لوتشيانو
لان العالم لسه مكان مرعب
بالتمن الغالي اوي اللي اتدفع عشان يتعمل
وفي الوقت اللي الخيال والسينما
بتحاول دايما تعكس فيه المعاني الصعبه
وتخلق العداله لشخصياتها
احيانا الواقع بيبقي اغرب من الخيال
ورغم موت زعيم المافيا
مايكل كورليوني في نهايه الفيلم
وهو وحيد وحزين
كعقاب عادل ليه لانه عاش حياه الجريمه
بيموت رجل المافيا وهو بطل
في عالم الواقع
لوتشيانو انهي حياته كاسطوره
اسمه حاضر في ملفات السجون
وفي كتب التاريخ وفي حلقات الدحيح
علي ذكر التاريخ يا عزيزي
فيه حلقات تاريخيه لالدحيح سابقه
وفيه حلقات تاريخيه جايه
وفيه مصادر ممكن تشوفها
ولو احنا علي اليوتيوب
يا ريت نشترك علي القناه
عارف يا عزيزي ليه المافيا
لما بتطلع علي مهمه بالليل في الصحرا
بتخاف من البوليس السري
ليه يا
عشان ممكن يقبض عليهم
انت لسه هنا
لا يا عزيزي انا خلصت النكته وخلصت الحلقه
انا بس متعود بيبقي فيه مشهد تمثيلي مضحك
فانا منتظره
هو البوليس السري دا ممكن يقبض عليهم فخطر
والصحرا صحرا ما فيهاش حد
وبالليل وكدا فمخيفه يعني
لو انت مش هتمشي انا هامشي انا
خليك قاعد منتظر بقي
انت عارف يا عزيزي
ليه رجل المافيا بيبقي كسول
عشان صقلي
