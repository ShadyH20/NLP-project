ولا يا طرش
انت بتعمل يا لا يا طرش
بافتح الخزنه يا طفش مالك
الله هو انت مقابلني في منتجع البيت
ما حرامي وباسرق
هتخش كدا وايدك فاضيه
معلش ما كانش عندي وقت اجيب حلويات
المره الجايه هاعمل حسابي
سيبني اشوف شغلي
خد الجوانتي دا
عشان البصمات
ما ترمي عدل
لو مسكوك ببصماتك
مش هتخرج حسن سير واستظراف
كدا تمام
ثانيه واحده انت مش حاطط حاجه علي راسك ليه
انت عايز تضيعنا
ما تخافش يا اخويا مش هافتحها كلها
هاواربها وامد ايدي
انت بتغير عليا يا طفش
انت بتقول يا لا انت هه
خد البس في دماغك
يا استاذ لو شعرك كان مكشوف كدا
ممكن شعرايه تقع منك
يمسكها المحقق ويطلع ال بتاعك
وساعتها تقول والله ما
مع ان كلنا عارفين انه ان ايهك
ليه كدا يا طفش
انت سرقت العياده اللي انت شغال فيها
سرقت ولي نعمتك
اخص عليك
اه ما انا مش دكتور
وبعدين ما احنا في شقه خالك
حاسس اني بقيت شغال في دور رقيق
خد البس دا كمان
عشان ريحتك ما تلزقش في الخزنه
فتعمل هبو في وش الظابط
ريحتي هو انا رنجه
لا عشان مراتك ما تعرفش انك كنت هنا
يلا انجز
علي بال ما اكنس المكان
خلاص فيه حاجه تانيه اعملها
قبل ما افتح الخزنه المنكوبه
اه
عايزك بعد ما تخلص عمليه السطو بتاعك
وتتاكد انك شلت كل البصمات
تيجي تكشف عليا عشان فيه نغزه
بقالها اسبوع هنا واجعاني مجنناني
مش قادر
الو
بوليس النجده
انا عايز ابلغ عني
يا غبي بتكلمهم من تليفونك
عن واحد مجنون بيسرق خزنه
بلبس دكتور
كدا هيعرفوا يوصلولك
انقذوني من الراجل دا
انقذوني من الراجل دا
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
هناك تنويه هام قبل بدايه الحلقه
الحلقه يا عزيزي
فيها كلام عن الموت والقتل والانتحار
بننصح المشاهدين الحساسين
ان هما ما يتفرجوش عليها
واعزاينا صغار السن هما كمان ما يشوفوهاش
هديكم مهله تلت ساعه
تقوموا الاطفال الصغيرين من جنبكم
قومتوهم خلاص اشتم
لا باهزر يا عزيزي احنا برنامج محترم
حتي لو ما كانش فيه اطفال بيتفرجوا علينا
في روايه كتاب القدر
للفيلسوف الفرنسي فولتير
البطل صادق منعزل في بيت بسيط
علي ضفاف نهر الفرات
وفي يوم شاف رجاله الملكه
بيدوروا في الادغال بقلق شديد
وسالوه ما شفتش كلب ضايع
قالهم تقصدوا كلبه
قالوله اه هي فعلا كلبه
كلبه الملكه
قالهم هي بتعرج برجلها الشمال
وودانها طويله شويه
الله مش تباركولها اتجوزت
القايد قرب منه قاله هي فين
قاله بصراحه انا اصلا ما اعرفش
ان الملكه عندها كلبه
تقريبا يا عزيزي ما حدش عرف
الاستافه كانت فسابوه ومشيوا
وبعد ايام يفاجا بالجنود تاني
وهما بيدوروا بنفس القلق في الغابه
خير يا شباب
قالوله حصان الملك هرب ما شفتهوش
قالهم ارتفاعه بتاع متر ونص كدا
وديله بتاع متر كدا ولابس حدوه فضه
قالوله اه
قالهم ما اعرفش والله ما شفتهوش
الله هنا الجنود شكوا في ان صادق دا
خبي الكلبه والحصان
فاتحبس واتفرضت عليه غرامه
ولكنهم بعد كام يوم بيفاجاوا
بالكلبه والحصان موجودين في الغابه عادي
وبيطلبوا من صادق انه يفسر موقفه
ازاي عرفتهم
من غير ما تكون انت اللي واخدهم
هنا صادق بيرد
انا شفت بين اثار اقدامها علامات
خليتني اتخيل ان ثديها المتلدي
وعلي جوانب اقدامها الاماميه
فيه اثار عرفتني ان ودانها طويله وبتجرها
اثار الاقدام كلها عامله تجويف معين
ما عدا رجل واحده
وبالتالي عرفت انها بتعرج
وبالنسبه للحصان
لقيت غبار الشجر واقع علي بعد حوالي متر
فاستنتجت ان دا طول ديله
اللي بينفض بيه الغبار
ورق الشجر اللي كان بينفضه
كان من شجر ارتفاعه متر ونص
فقدرت اتوقع ارتفاع الحصان
ومن البصمات اللي سابتها حدوته
استنتجت انها من الفضه
استنتاجات صادق المبهره
اللي تبان انها حاجه من الخيال
هي هي بدون مبالغه
نفس اللي بيعمله المحققين الشرعيين
عشان يقدروا يتخيلوا ويبنوا
السيناريو اللي حصلت فيه الجريمه
من شويه اثار وعلامات
وفي هذه الحلقه يا عزيزي
سوف نستعرض بعض الادوات
اللي بتساعد المحققين في حل القضايا
وبرضه هنتعلم ازاي نقدر نخدعهم
ونوصل للجريمه الكامله
خليني يا عزيزي اعرفك
لو انت ما تعرفش يعني
اننا عايشين في مجتمع
وفيه قواعد بيتم تنظيم المجتمع بيها
وبالتالي
لما بنخالف هذه القواعد بنعمل جريمه
بجد يا
انا كنت فاكر ان احنا قاعدين في باب التلاجه
الجريمه عمرها عمر الانسان
بسبب الطبيعه البشريه
الطبيعه يا عزيزي الجميله بتاعتنا بيتم تشويهها
بمشاعر زي الغضب او الجشع او الانتقام
عشان المجتمع يحافظ علي نظامه
احتاج ان هو يحاسب اللي بيخالفوا قواعده
بس يحاسبهم ازاي
وما حدش شافهم وهما بيرتكبوا الجريمه
طبعا يا عزيزي اللي انت عارفه
ان مجرم بيسيب دليل وراه
ولكن مش حد هيقدر يعرف
اذا كان دا دليل ولا لا
ولكن حتي اشطر المجرمين بيسيبوا وراهم ادله
الدليل دا بس محتاج متخصص يقدر يقراه
المتخصص ما كانش دايما موجود
فما كانش قدام القانون
غير انه يعمل استجواب
قالوا للحرامي احلف
طبعا المشتبه فيه هينكر
فالقانون لجا لحيل بداييه لكشف الكدب
زي زي التعذيب
يولعوا في المشتبه مثلا
لو اتحرق فهو مذنب ولو نجي فهو بريء
او يرموهم في بحر اللي يغرق يبقي مذنب
واللي يطفو يبقي بريء
او ان المتهم يتحدي اللي اتهمه في مبارزه
زي كدا
وربنا هيكسب الصادق اللي معاه الحق
طرق الاستجواب
كانت قايمه علي التدخل الالهي
لو المتهم بريء فالالهه هتتدخل وتنقذه
ومع التقدم البشر لقوا طرق اكثر منطقيه
في الهند القديمه مثلا
بيملوا بق المتهم رز ناشف ويخلوه ينفخ
ويشوفوا الرز هيخرج
ولا هيفضل لازق في بقه
هنا يا عزيزي هما مش مهتمين بالرز
هما متهمين بريق المتهم
لانه لو صادق ريقه مش هيبقي ناشف
طبعا الطرق خلت ابرياء كتير
يدفعوا تمن اخطاء ما ارتكبوهاش
وظهرت الحاجه لعلم يقدر يساعد القانون
في انه يادي مهمته
من المحاولات المبكره دا
كانت في القرن ال في الصين
لما اتقتل مزارع بمنجل
فجمعوا كل المناجل ورصوهم جنب بعض
واستنوا شويه لحد ما يشوفوا
المنجل اللي هيتجمع عليه دبان اكتر
والمنجل من دول اللي اتجمع عليه الدبان
عرفوا ان هو دا سلاح الجريمه
ياه يا علي القصه والذكاء
الا صحيح يعني منجل
هو يا عزيزي
حاجه شبه سكينه الموز كدا لو عارفها يعني
معلش يا عندي سوال
العلم اللي بيساعد القانون دا اسمه
دا يا عزيزي معروف بالعلم الشرعي
وليس الطب الشرعي
ما جابش مجموع يا
لا يا عزيزي خليني اقولك ان الطب الشرعي
هو فرع من علم ال
اللي هو ال
اللي هو العلم الشرعي
اللي ليه فروع مختلفه
زي مثلا دراسه المقذوفات
اللي بتدرس فيزيا وسلوك الطلقات المختلفه
وزي كمان الطب النفسي الشرعي
اللي بيحدد الحاله العقليه للمتهم
وزي طب الاسنان الشرعي
ودول بيعملوا يا
يا عزيزي تخيل معايا لو الجثه اتحللت
اللي هيفضل منها
عشان نعرف عمر وهويه صاحبها
السنان
السنان هي اخر الاعضاء اللي بتتحلل في الجسم
دا بيساعدنا جدا مثلا في حوادث الطيارات
اللي كلها اشلاء ورفات
علم تاني زي علم السموم الشرعي
اللي بيتطبق
في حالات التسمم وتعاطي المخدرات
وبيعرفنا الضحيه ماتت بانهي سم وانهي مخدر
واللي كان سايق عربيه مثلا
كان تحت تاثير كحول ولا لا
وهكذا وهكذا وهكذا
كل جانب من الجريمه
له علم يقدر يكشفه ويفسره
الحقيقه ان الافلام والمسلسلات
خلقوا فكره غير دقيقه عن التحقيق
القضيه تتعقد فيقوموا مكلمين محقق عبقري
يرفع البصمات ويحل اللغز
يبعت الادله للمعمل
والتحاليل تجيله في نفس اليوم
وتاكدله استنتاجاته اللي هي صح من الاول
يا عزيزي كفاءه غير واقعيه بالمره
امال يا الواقعي
خليني احكيلك سنه
لما اسس العالم الفرنسي ادموند لوكارد
اول معمل للجريمه
وحط قاعده بسيطه
مبدا التبادل او تناقل الادله
شخص هيخشلي مسرح الجريمه
هيسيب وراه حاجه
ومش هيمشي الا لما ياخد معاه حاجه
خصوصا في الجرايم اللي فيها اتصال جسدي
زي القتل والاغتصاب
الضحيه والمجرم بيبدلوا الادله مع بعض
فنقطه انطلاق التحقيق
بتكون ادله مسرح الجريمه
عشان كدا اهم حاجه عند الشرطه
ان مسرح الجريمه يفضل زي ما هو
يحافظوا عليه من التلوث
ثانيه واحده يا
يعني فيه قتلي ودم في كل حته واشلاء
اللي من
هو اللي هيلوثه
المقصود هنا يا عزيزي
هو تغيير مكان شيء او لمسه
انا باقولك يا عزيزي الكلام دا
عشان ما تعملش زي تلات ارباع ابطال الافلام
اللي بيخشوا مسرح الجريمه
ويقوموا ماسكين السكينه ببصماتهم
وبعدين يقوموا لاحسين السكينه
ويمشي ويفضل هربان بتهمه
هو ما لهوش دور فيها
حلقه احنا بندور علي حد متخلف
ابعد عن مسرح الجريمه
لقيت جريمه ما تلعبش في حاجه
صرخ نادي علي البوليس امشي اهرب
اول شرطي بيوصل
هو اللي بيطوق مسرح الجريمه
ما فيش حاجه تتشال ولا تتحط
واللي بيفحصوا بيلبسوا ملابس واقيه
وهما بيدوروا علي الادله
ادله زي بقع الدم اثار الجزمه
شكل كاوتش العربيه
الياف وقعت من هدوم المجرم
هدوم الضحيه كمان بتتفحص لو فيها اثار
زي لعاب او سايل منوي
يوصفوا الادله ويصوروها ويسجلوا موقعها
في رسم تخطيطي لمسرح الجريمه
استراتيجيه مهمه
لو حاول محامي المتهمين انه يشكك في الادله
لا يا ابا كل حاجتك موجوده
احنا جينا لقيناها كدا
نبدا بقي نحلل الادله
ونشوف اللي هيطلع منها
عندك مثلا بقع الدم
المتخصصين بيحللوها
بناء علي معرفتهم بسلوك الدم
الدم بتاعنا بيتصرف
وفق مبادي بيولوجيه وفزياييه وكيمياييه معينه
فمن كميه الدم ومن نمط توزيعه
نقدر نستنتج بعض الحاجات
مثلا لو الضحيه ماتت
باداه حاده او بضربه قويه
هيعمل جنبه بركه دم
لو جرح بطلق ناري
هيعمل قطرات دم اصغر متنتوره علي مساحه واسعه
نقطه الدم لو نزلت بزاويه
هتعمل شكل كروي مثالي
كل ما اتغيرت زاويه الهجوم
شكل بقعه الدم هيتغير
ودا بيقول الضحيه واقفه فين
والاصابه جايالها من ناحيه الباب
ولا من ناحيه الشباك
وايه اللي حصل بعد اراقه الدم
هل الدم اللي موجود في مسرح الجريمه
من فصيله واحده ولا من فصيلتين
عشان يعرفوا هل الجاني
وهو بيهجم اتصاب ولا لا وقت الجريمه
وهكذا وهكذا وهكذا
دليل مهم تاني يا عزيزي الشعر
عشان كدا لما ترتكب جريمه احلق زلابطه
الانسان يا عزيزي زي ما هو واضح
طول الوقت بيوقع شعر
تقريبا شعرايه في اليوم
الشعرايه في مسرح الجريمه
ممكن تتحدد اذا كان راجل ولا ست
انسان ولا حيوان ولو حيوان فهو
الشعرايه اتشدت في خناقه
ولا وقعت عادي
كان حالق شعره قريب كان صابغ شعره
ولو فيه مشتبه فيهم
نقدر نقارن عينات الشعر بشعرهم
بجهاز اسمه ال
ميكروسكوبين بيدوك
صوره العينتين اللي بتقارن بينهم
وعلي اساس دا
تحدد الشعر بتاع القاتل دا ولا لا
طبعا يا عزيزين دا مش دليل قاطع
ولكن يا سلام بقي لو الشعرايه وقعت بجذورها
فيها ترقيه
هنا ممكن نحلل بتقنيه الحمض النووي ال
دا المعيار الذهبي لتحديد الهويه
ايوه يا زي البصمات كدا
خليني اقولك يا عزيزي
ان البصمات من الادله
ولكنها ليست من الادله القاطعه
ثواني يا
يعني وانا رايح ارتكب جريمه قتل
ما البسش قفازات بلاستيكيه
عزيزي ارجوك اوعي تعمل كدا
البلاستيك ضار جدا بالبييه
طب ليه البصمات
ليست من الادله القاطعه الدامغه
في حين ان احنا الاتنين عارفين
ان ما فيش اتنين عندهم نفس البصمه
ولا حتي التوام المتطابق
ولا حتي صوابع ايدك نفسها ليها نفس البصمه
كمان شكلها ثابت في ايدك طول حياتك
هي هي نفس البصمه
حتي لما جلدك يتغير
المشكله يا عزيزي في طريقه تحليلها
احنا جلدنا عليه زيت
لا مواخذه كدا مدهننين
الزيت دا زي الحبر
تمسك سكينه فتسيب زيت عليها
زي منظر يا عزيزي الاسكرينه بتاعتك
القاتل لما بيمسك السكينه
بيسيب اثار الزيت دا عليها
بييجي المحققين يحطوا بودره
تلزق في هذا الزيت فالبصمه تبان
بصماتنا فيها نتوءات واخاديد
حاجات طالعه وحاجات نازله
دا بيعمل نمط متفرد لكل انسان
والبصمه بتتكون من حاجات
منها حلقات لافه حوالين نفسها
و دوامات دايريه او حلزونيه
و اقواس شبه الموجه
المحللين بقي يمسكوا نقط معينه من البصمه
ويقارنوا البصمات جنب بعضها
لو فيه تفاصيل كافيه عندهم
هيتم تحديد بصمه الصوابع لانها من نفس الشخص
طبعا اداه شديده الاهميه
ولكن الدراسات لقت
ان معدلات الخطا فيها مش صفر
الباحثين بيقعوا باخطاء بنسبه
بسبب ما يعرف بالتحيز السياقي
يا يعني
دا من دا رقم قليل جدا
مهو يا عزيزي لو انت هتبقي ال من دا
مش هتبقي بتفكر كدا
لو انا بريء ليه اجي كدا بالغلط
وحصلت بالفعل
خليني يا عزيزي
احكيلك قصه براندون مايفيلد
محامي من اوريجون
تم اتهامه بتفجير قطار مدريد سنه
مطابقه بصماته كانت ايجابيه
مع بصمه اتوجدت في مكان الحادث
البصمات زي بعض
وكان المشتبه فيه مناسب جدا في نظرهم
خصوصا انه اعتنق الاسلام موخرا
احنا يا عزيزي بنتكلم علي سنه
يعني بعد احداث سبتمبر سنه
هنا مكتب التحقيق الفيدرالي
سلمه للسلطات عشان تبدا التحقيق معاه
براندون طبعا انكر التهمه
وطلب ان هو يجيب خبراء ومحللين من عنده
ولكن المفاجاه
ان المحللين اللي جايين من طرفه
لقوا البصمات متطابقه برضه
لكن بعدها بشهر
السلطات الاسبانيه تلاقي المجرم الحقيقي
ويطلقوا سراح براندون
مكتب التحقيقات الفيدرالي
اصدر تقرير من صفحه
عن الاخطاء اللي ارتكبها المحللين
تقرير يعتبر دراسه حاله
عن العيوب المحتمله لدراسه البصمات
الامثله بتاكد ان ما فيش ادله قطعيه
غير الحمض النووي
فهنا البصمات وارد جدا تكون دليل مش قطعي
تخيل يا عزيزي دا واحد في امريكا
بيتهموه ان هو عمل حاجه في اسبانيا
عشان البصمات متطابقه
ثانيه واحده يا
احنا كل دا لسه ما اتعاملناش مع الجثه
عمالين نلم في شعر
ونشوف دم ونرفع في بصمات
عايزين بقي نخش علي التنين بقي علي الجثه
مالك يا عزيزي انت بقيت غريب الاطوار
بس انا اغرب منك
وهاقولك ان دا دور الطب الشرعي
وانا باموت فيه
الطبيب الشرعي هو دكتور درس الطب
ولكن في بلاد كتير الطب الشرعي ما بيكونش
تخصص تابع للرعايه الصحيه
بالعكس
بيكون تابع للنظام القانوني
الشرطه او المدعي العام
هما اللي بيطلبوا يشركوا الطبيب الشرعي
في حاله اشتباه ان فيه جريمه قتل
وفي حاله عدم التاكد من هويه القاتل
الطبيب الشرعي بيكون مسيول عن حاجات
ثانيا يتم نقل الجثه للمشرحه
عشان يتم فحصها
وفي الاخر تقديم افادتهم قدام المحكمه
بعد كل بقي التحليلات اللي عملتوها
والفحوصات اللي عملتوها ادلوا بشهادتكم
بيرفعوا تقرير فيه سبب وطريقه الوفاه
كل دا عشان نوصل لمعلومتين مهمين
وقت الوفاه وسبب الوفاه
اول حاجه بيحددها الطبيب الشرعي
هي وقت الوفاه
لاننا حتي لو سمعنا صوت طلقه نار
او ضرب او خبط او صريخ
دا ببساطه ممكن يكون
وقت الصدمه اللي ادت للموت
مش لحظه الموت الفعليه
ممكن واحد ينجو من اصابه
لساعات وايام وشهور
طب يا نعرف منين وقت الوفاه
وغوشتني علي الجثه
الطبيب اللي هو العادي اللي متخرج من طلب
بيسال الحاله فالحاله ترد عليه
اما في حاله الطب الشرعي
فالحاله بيكون صعب ترد عليه
ليه يا
بتشوف غلاوتها عنده
جثه يا عزيزي الله الجثه ما بتتكلمش
عشان كدا يا عزيزي في حاله الطب الشرعي
الطبيب بيسمع للقصه
اللي الجسم بيحكيها بعد الوفاه
اول حاجه اسمها ال
بروده الموت
اول ما القلب بتاعنا بيتوقف عن النبض
درجه حراره الجسم بتكون حوالي
لما الدوره الدمويه بتاعتنا تقف
ومركز تنظيم الحراره في المخ يقف
الجسم بتاعنا بيبطل يدفي نفسه
ويبدا يبرد بمعدل درجه سيلزيوس كل ساعه
لحد ما يوصل لدرجه حراره الاوضه اللي هو فيها
الطبيب الشرعي
بيقيس درجه حراره الجسم عن طريق الشرج
ويحسب الفرق مقارنه بدرجه حراره الاوضه
فلو الراجل درجه حرارته
ودرجه حراره الاوضه
يبقي احنا عرفنا دا بقاله اد ميت
دا بقاله تقريبا او ساعات
يمكن المشكله تظهرلنا
لو كانت درجه الحراره بتاعه الاوضه
فلو هو درجه حرارته
ودرجه حراره الاوضه
كدا احنا ما نعرفش
يمكن بقاله ميت اكتر من كدا
بس درجه الحراره زي ما قلنا
ما تقدرش تنزل عن درجه حراره الاوضه
طبعا دا يا عزيزي كلام مختصين
بس انا قلت اقولك يعني
عشان تفهم صعوبه الموقف
الطبيب الشرعي كمان
بياخد في حسبانه عوامل تانيه
زي كتله الجسم وتوزيع الدهون
هل كان شارب كحوليات ولا لا
كان عنده سخونيه قبل ما يموت ولا لا
وهكذا وهكذا وهكذا
المشكله لو درجه حراره الجسم
وصلت لدرجه حراره الاوضه
هنا ما فيش وسيله نقدر نعرف
طريقه الوفاه من درجه الحراره
فبيقوم رايح الطبيب الشرعي للعضلات
عضلات الجسم بعد الوفاه بتكون مرتخيه تماما
ولكنها واحده واحده بتبدا تتخشب
خليني اقولك
ان عضلاتنا فيها نوعين من البروتينات
الاكتين والميوسين
وقت الانقباض الاكتين بيمسك في الميوسين
ويعملوا ال
هنا العضله تنقبض
بعدها بيحتاجوا طاقه
علي شكل حاجه اسمها
تقدر تفكهم عن بعض
فبالتالي العضله بتاعتنا ترتخي
بعد الوفاه عمليه التنفس بتقف
وبالتالي الجسم ما بيوصلهوش اكسجين
فبالتالي مش هيعرف يعمل
هنا العضلات بتنقبض
وما بتلاقيش طاقه تقدر تفكها
ظاهره معروفه بتيبس ما بعد الوفاه
ال
التيبس دا بيبدا في الجسم كله في نفس الوقت
لكنه بيكتمل في اماكن معينه الاول
لان العضلات اللي فيها صغيره
ظاهره بتعرف بمسيره التخشب
ال
مثلا عضلات الوش حوالين العين وعضلات الفك
بيبان فيهم التخشب الاول بعد ساعتين تقريبا
بعدها بيحصل التيبس في الدراعات والايدين
بعد كدا العضلات الكبيره
اللي في اطرافنا السفليه
واللي بياخدوا من ل ساعات
فالطبيب لو لقي الوش بس هو اللي متخشب
يبقي الوفاه تقريبا حصلت في خلال ساعتين
بس لسه ما تجاوزتش ساعات
لسه فيه علامات تانيه هاتكلم عليها قدام
هتعرف الدكتور الوقت بطريقه اكثر دقه
الجسم كله بيتخشب تماما
بعد ساعه من حاله الوفاه
بعد كدا التيبس دا بيبدا يختفي
لما بروتينات الاكتين والميوسين
اللي اتكلمنا عنهم بتبدا تتحلل
وبيختفي بنفس الترتيب
الاول بيختفي من الوش وبعد كدا الدراعات
وبعد كدا العضلات الكبيره اللي تحت
لحد ما التخشب دا يفك تماما بعد ساعه
وعلي حسب الحاله اللي فيها الجسم دلوقتي
الطبيب الشرعي بيقدر يحسب الوقت
فلو الجثه اتقتلت الساعه الصبح يوم السبت
واتقدر الوقت الفاصل
بين الوفاه وبين العثور علي الجثه
ب ل ساعه مثلا
بنقدر ساعتها نقول
ان وقت الوفاه من ل مساء
العلامه التالته هي حاله الدم
لما الجسم بيموت
الدم بيبطل يستجيب للقلب
وبيبدا يستجيب للجاذبيه
فبالتالي
تقريبا بعد حوالي نص ساعه من توقف القلب
الدم بيبدا يتجمع
في اجزاء الجسم الاقرب للارض
ويلون المكان اللي اتجمع فيه الدم
بلون مزرق او بنفسجي غامق
بعد من ل ساعات تقريبا
العلامات بتكون علامات ثابته ودايمه
ولكنها ممكن تبيض
لو دست عليها بتبيض شويه
عشان الدم بيمشي منها
لما تشيل ايدك الدم بيرجع تاني
العلامات اسمها
مش بس مفيده في تحديد الوقت
ولكن كمان بتعرفنا
وضع الجثه كان عامل ازاي لما ماتت
يعني مثلا لو علامات الدم
كانت علي النص دا من الجسم
فدا معناه ان الضحيه ماتت
وفضلت نايمه علي ضهرها
لو الدم نزل تحت في الرجلين
فدا معناه ان الضحيه كانت واقفه
والجثه فضلت واقفه بعد الوفاه ب ساعات
فلما نلاقي جثه
علامات الدم مختلفه عن وضعها دلوقتي
اعرف ان هذه الجثه اتحركت
فيه حد ممكن يكون اتدخل وغير مكانها
كمان بتحليل لون وكميه الدم المترسب
ممكن نعرف سبب الوفاه
لو قليل يبقي بسبب نزيف حاد
لو كتير يبقي الجسم كان بيحاول
يزود كميه نزيف الدم
بسبب ان القلب مش قادر يضخه
ويبقي السبب
فشل في القلب
بيكون حصل سكته قلبيه
لو لون العلامات فاتحه
بيكون تسمم باول اكسيد الكربون
لو غامقه يبقي اختناق
دول ال علامات المهمين اللي بيتفحصوا
لا مواخذه يا
بس فيه ثغره في الكلام اللي انت بتقوله دا
وهي ان انت بتتكلم لو كانت الجثه
اتلقت بعد وقت قصير من حاله الوفاه
ماذا لو كانت هذه الجثه اتوجدت
بعد ايام او اسابيع او شهور او سنين
كدا العلامات انت والطبيب الشرعي
تلعبوا بيها في حته
انت اصبحت كارت محروق انت والطب والشرعي
استني يا عزيزي لو سمحت
مين دا اللي كارت محروق
وانت بتتكلم كدا ليه
الحقيقه يا عزيزي
ان في الحالات اللي زي
المحققين بيلجاوا لعلماء تانيين
علماء الحشرات
خليني اقولك يا عزيزي
ان اول حد بيعرف ان فيه جثه
مش البوليس ولا القرايب ولا الجيران
ولا ابن الجيران ولا كلب الجيران وانما الدبان
فاكر يا عزيزي اللي كانوا في القرن ال
بيعرفوا بيها سلاح الجريمه اهو
الدبان حساس جدا لريحه الجثث المتحلله
وممكن يوصل مسرح الجريمه بعد دقيقه بس
خليني اقولك يا عزيزي ان الجثث
فاتحه بيوت حشرات كتير اوي
خيرها مغرق سلالات
حياه حشرات كامله بتتمحور حوالين الجثث
بياكلوا منها بيبيضوا فيها
بيسيبوا يرقاتهم تتغذي علي الجثه
الجثه عندهم مول
كمان فيه حشرات بتهاجم الجسم
بعد الوفاه علي طول
وحشرات تانيه بتستني بعد ما الجثه تتحلل
دول بتوع ال
وحشرات بتيجي تتغذي علي اليرقات
اللي حطتها حشرات تانيه
نمط تعاقب الحشرات
بيدي معلومات مهمه عن وقت الوفاه
في بعض حالات التسمم الجسم بيكون اتحلل
والمصدر الوحيد لمعرفه نوع السم
هي الحشرات اللي كلت السم من الجثه
علماء الحشرات الشرعيين
بيحددوا فتره ما بعد الوفاه
عن طريق فحص الحشرات اللي عايشه جوا الجسم
مثلا حشره زي الدبانه الخضرا
بتيجي تتغذي وتبيض في فتحه من فتحات الجسم
في العين او البق او الاعضاء التناسليه
طب لو باضت في مكان مغلق
يبقي هنا غالبا كان فيه جرح
البيض دا بياخد ساعه لحد ما يفقس
دا لو درجه الحراره سيلزيوس
لو درجه الحراره هتاخد ساعه بس
تفقس اليرقات تفضل تاكل
بعد حوالي ساعه
بتنتقل اليرقات لمرحله تانيه
بعد كدا مرحله تالته لحد ما تنمو
عمليه النمو بتاخد ايام
لو درجه الحراره او ايام لو
وبعدها تتحول لعذراء وتتشرنق
وبعد حوالي من ل ايام
تخرجلنا ذبابه بالغه تزن
تتزاوج وتبيض تاني حوالي بيضه
اجيال تيجي واجيال تروح والجثه قاعده
واحنا بنحسب من دول
من هذه الحشرات هذه الاجيال
دور علماء الحشرات الشرعيين
بيكمن في تحديد نوع الحشره
وهي دلوقتي في انهي مرحله او الطور بتاعها
وبالتالي الوقت اللي مر علي الوفاه
ودا ما بيحصلش بسهوله
اكيد بيقرفوا
يا عزيزي بعد فتره من التعامل مع الاشياء
بتبطل تقرف منها
الصعوبه دايما بتكون
في تواجد انواع مختلفه من الديدان والحشرات
لان زي ما انت شفت
درجه الحراره بتفرق في الوقت والمعدلات
لو حر الامور بتتطور بسرعه
لو برد الامور بتحصل ببطء
وبالتالي بيحسبوا درجه الحراره
في مسرح الجريمه
وياخدوا سجل الارصاد الجويه
بدرجات الحراره العظمي والصغري
ويحسبوا الفرق بين درجه حراره مسرح الجريمه
ودرجه حراره الجو
ويعاينوا درجات الحراره
بتاعه الايام اللي فاتت بنفس الطريقه
وبعد كدا يشوفوا يرقه انهي دبانه
من خلال ال بتاعها
لو مش متاح سجل لل
ياخدوا اليرقات ويفضلوا يربوها
لحد ما توصل لمرحله البلوغ
ومن هنا يعرفوا هي انهي حشره بالظبط
يعني يا هما سايبين الجثه والمتهم
وعمالين يربولي في يرقات
ايوه يا عزيزي
اليرقات هي الشاهد الوحيد
خد بالك يا عزيزي ان كل هذه اللفه
عشان نعرف حاجه مهمه جدا وهي توقيت الوفاه
لان توقيت الوفاه يقدر يساعدك
لما تيجي تحقق مع الاشخاص المتهمين
وتشوف حجه غياب كل واحد فيهم
لما حصلت الجريمه في ال دا من الوقت
انت كنت فين كنت بتعمل
هل معاك ادله تثبت اللي انت كنت بتعمله
كنت فين يوم الاربع
من الا ربع ل الا ربع
باتفرج علي دوري الابطال
خد بالك برضه ان توقيت الوفاه
ليس دقيق
عشان كدا هو اسمه الوقت المقدر للوفاه
دا مش بس مهم للتحقيقات الجناييه
ولكنه برضه مهم لقضايا مدنيه
زي شركات التامين
طب يا احنا كدا عرفنا
ازاي الطب الشرعي بيصل لتوقيت الوفاه
ازاي بقي بقي بقي
بيعرف سبب وطريقه الوفاه
خليني يا عزيزي اعملك تفرقه مهمه جدا
وهي الفرق بين سبب الوفاه وبين طريقه الوفاه
سبب الوفاه هو المرض او الخلل
اللي ادي الي الوفاه
ودا الطبيب الشرعي بيعرفه من تشريح الجثه
اما طريقه الوفاه فمعناها
هل كانت الوفاه وفاه طبيعيه
ولا حادثه ولا انتحار ولا قتل
سبب واحد للوفاه ممكن يحصل بكذا طريقه
عندك مثلا الاختناق
فيه علامات بتعرف الطبيب
ان وفاه بالاختناق
زي ان العين تكون جاحظه او بارزه لبره
والشفايف مزرقه وفيه بطش دم علي الوش
اللسان لبره والبق مفتوح وطالع منه رغاوي
وبتشريح الجثه
بيلاقي الاعضاء الداخليه محتقنه
والريه متاثره وفيه تراكم لسوايل البطن
دا سبب الوفاه
ولكنه ممكن يحصل باكتر من طريقه
اللي مات مخنوق
ممكن تكون مراكز التنفس اللي في مخه عطلت
بسبب سموم داخليه
زي اليوريا او الامونيا
او سم خارجي زي الافيون او الداتوره
او خبطه او ورم في المخ
عطلوا مراكز التنفس في المخ
الموت بالطرق
بيدي علامات وفاه بالاختناق
ولكن برضه ممكن يكون الاختناق حصل
نتيجه انه استنشق هواء سام
او اتخنق من التراب او الرطوبه العاليه
او مكان مقفول ما فيهوش اكسجين
ممكن يبقي الاختناق نتيجه
ان الدم ما كانش شايل اكسجين كفايه
زي حالات النزيف او الجفاف او فشل القلب
ممكن حاجه تكون قفلت مجري التنفس
حاجه مرضيه او حد كتم نفسه
ممكن حد كتم نفسه بايده او بمخده
او خنقه بحبل او بلعبه او
كل حاله من حالات الاختناق
بيكون ليها علامات مختلفه
والطبيب ساعتها بيشوف
هل فيه علامات لوجود حبل او ايدين
او علامات مقاومه
فبالتالي يقدر يحدد
انهي من دول طريقه الوفاه
بعد كدا يحدد هل دا كان انتحار
ولا قتل ولا قتل بالغلط ولا
يا يعني انت عايز تفهمني
ان فيه حد ممكن يخنق حد بالغلط
اه يا عزيزي عندك مثلا ام بترضع طفلها
فنامت عليه وهي بترضعه
قفلت مجري التنفس ومات موته بتحصل
وهكذا بالتشخيص واستخدام المنطق
يقدر الطبيب يتوقع طريقه الوفاه
وفي النهايه
تبقي التحقيقات الجناييه بطبيعتها
فيها مساحه من الغموض والتوتر
مساحه مغريه للادباء والفنانين
باعمال وافكار فيه اثاره وجاذبيه
حتي لو كانت غير واقعيه
في حين ان واقع التحقيقات
لا يقل اثاره او اهميه عن الصوره
الطبيب الشرعي مش بييقدر يتعامل
مع حاله حيه يقدر يشوف تاثيره عليها
لكنه بيساعد العداله بشكل هام ومحوري
انها تاخد مجراها
مسيوليه كبيره جدا
لا تقل اهميه عن تخصص اخر
عشان كدا ما فيش مكان فيها للاراء الفرديه
صادق اللي حكيتلك عنه في اول الحلقه
كان عنده فراسه خارقه ممكن تسلينا
لكن لما نروح بقي
لموضوع مهم زي تنفيذ القانون
مصاير وحياه ناس
حق ضحيه مش هتقدر تقول مين اللي قتلها
فهنا الفراسه لازم يسندها علم ومنطق وفن
وانت بتتعامل مع المجهول
ما فيش اجابه سهله
زي ما شفت يا عزيزي طول الحلقه
فالتحقيق مش مهمه شخص واحد
ولكنه مهمه الكثير من المتخصصين
في فروع علميه مختلفه
المشترك بينهم ان شغلهم بيبدا
لما حياه انسان تنتهي
ما فيش وسيله لمعرفه الحقيقه الكامله
لكن لما كل فرع يقوم بدوره
بتنتج صوره نهاييه من تعاونهم
صوره ساعدت لسنين طويله
في رد الحقوق لصحابها
وبطبيعه الحال كان هناك اخطاء
ولكنها ابدا ما وقفتش
عن السعي لمعرفه الحقيقه
بس كدا يا عزيزي
لو انت عايز تشوف حقايق بقي من اللي هي بجد
من اللي هي بتوصل لحاجات ان شاء الله يعني
شوف الحلقات اللي فاتت شوف الحلقات الجايه
انزل بص علي المصادر
لو احنا علي اليوتيوب اشترك علي القناه
معلش بس
فيه سوال عايز اسالهولك في نهايه الحلقه
وهو مسرح الجريمه دا
عروضه بتبدا الساعه كام
