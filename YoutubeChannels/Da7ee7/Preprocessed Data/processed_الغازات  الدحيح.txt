انا طبعا شهادتي هتبقي مجروحه في ابني
بس انا عايز حضرتك تعرف حاجه واحده بس
ان انا مربيه ما يكتمش حاجه جواه ابدا
عشان كدا جه قالي
بابا انا عايز اتقدم لزميلتي
فجيت النهارده معاه
عشان اطلب ايد بنتك لابني
حاجه تشرفني طبعا
احنا بنشتري راجل
طب هو فيه ارجل من كدا
شوف الواد قاعد راسي ازاي
دا فيه
معرفش
انت كويس يا ابني
اه يا عمي انا كويس
انا بس بطني واجعاني شويه
هو دا عيبه الوحيد ال
الواد طول النهار قاعد بقي يروح الجيم ويلعب
عشان يطلع الطاقه السلبيه اللي عنده
دا غير انه راجل مسيول راجل حنين
بار باهله قريب من ربنا
بيصلي الفروض وبيصلي السنن
ما بيلعبش ببنات الناس
ما بيلعبش في باريس سان جيرمان
اه مش وقتها خالص
قنوع
لو ما خرجتش دلوقتي هنفجر
لازم اخرجها قبل ما حد ياخد باله
عنده اخلاق كري
مالك يا ابني قاعد كدا ليه

بقرب من حضرتك
عشان اسمع اخر حاجه حضرتك كنت بتقولها
ما اتكلمتش اصلا
طالب القرب هو قريب منك عشان طالب القرب
مش كدا
بالظبط بالظبط
زي ما قلتلك
هو لما يرتاح لحد بيقوله علي طول
وبيعبرله لاني زي ما قلتلك
ما بيكتمش حاجه خالص
دا شيء جميل
خد الاجمل بقي
في الخلافات
هتلاقيه لما يخش خناقه مع بنتك
هيبقي واضح معاها
هيفهمها هي غطلت في
وهو كمان غلط
مش قلتلك ما بيكتمش حاجه جواه
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
في كتابه بيحكي جون اوبري
ان احد نبلاء اكسفورد ادوارد فيري
كان شغال في القصر الملكي
واثناء مقابلته مع الملكه اليزابيث الاولي
فكانت يا عزيزي الملكه معديه كدا
فقام انحني عشان بيحييها
سياده الملكه
يا معالي الملكه
دا تقريبا كرسي بيزيق
مفيش كرسي انا
الراجل يا عزيزي خرج منه لا مواخذه
ما يصفه الاطفال بالبومبه
او باللغه العربيه الفصحي اطلق ريح
مش هقولك يا عزيزي بلغتنا بنوصفها ازاي
بس ليها اكتر من لفظ اسوا من بعض
الراجل يا عزيزي بعد ما حصلت هذه الحادثه
مسك نفسه لحد ما الموقف عدي
وبعدها خد بعضه وخرج من القصر
ولم شنطه هدومه وساب البلد وسافر
فضل يا عزيزي مسافر سنين
عشان ينسي هذا الموقف
تخيل يا عزيزي قعد سنين
عشان ينسي بومبه
يا نهار ابيض امال لو كان عايز ينسي
يا كان اللي حصل
لما رجع يا عزيزي هذا اللورد
قابلته الملكه وقالتله
سيدي اللورد ما تقلقش
انا نسيت موضوع البومبه دا
ليه فكرتيني بيه
البومبه يا عزيزي
هي الابن الشرعي المنبوذ لوظايف الجسم
هي مش بس تعتبر حاجه محرجه لصاحبها
انما كمان ممكن تبقي اهانه للي حواليه
الملك المصري حا ايب رع
هو اسمه طويل يا عزيزي
وهيرودوت عشان يختصر اسمه سماه ابريس
هيرودوت بيحكي
ان حصل تمرد عليه في بعض المناطق
فبعت احد جنرالاته اماسيس
عشان يلم الدنيا
راح اماسيس للمتمردين عشان يكلمهم
فعجبهم وعجبوه
قام قالوله ما تسيبك يا عم من الراجل دا
وخليك قاعد معانا تبقي انت الملك بتاعنا
وبالفعل توجوه ملك عليهم
وهنا الملك المصري ابريس
اللي كان اسمه عنوان دا
بعت احد مستشارينه للجنرال اماسيس
وقاله انت اد خسيس
احنا مش باعتينك تخلص عليهم
هيرودوت بيحكي ان رد اماسيس كان
انه رفع رجله وعمل بومبه وقاله
خد وصلها للملك
الرسول رجع للملك
محمل بهذه الرساله النتنه
وصلهاله ازاي ما نعرفش
دا يا عزيزي من فضل ربنا
اللي مسكوت عنه في التاريخ
راح الملك قطع مناخيره وودنه
وهنا المصريين سمعوا عن هذه الوحشيه
فقامت الثورات علي ابريس
واتنقل الحكم لاماسيس
تخيل يا عزيزي الدوله انهارت
ولكن بسبب بومبه
واحد يقولي يا معلش يعني
هو المهين في البومبه
مهي وظيفه من وظايف الجسم
زيها زي التنفس والاكل
ليه الراجل كان بهذا الشكل
دا حتي العطس والكحه والتجشو
خدوا مكانهم في المجتمع
التجشو دا يا عزيزي التكريعه
اشمعني بقي البومبه
ليه لما حد بيعمل بومبه
ما بتقولهوش صحه يا معلم الف عافيه
ليه بتعمل نفسك كان ما حصلش حاجه
من الطبيعه ورجعت للطبيعه
ليه بنداريها كانها خطييه وماده للسخريه
والكلام زي ما انت شايف من قديم الازل
دا مش بس الموضوع من ايام الفراعنه
دا يقال ان تقريبا اقدم نكته في التاريخ
بترجع ل قبل الميلاد
في بلاد ما بين النهرين
كانت يا عزيزي نكته عن الغازات
النكته يا عزيزي بتقول
ان فيه حاجه ما حصلتش من زمان اوي اوي اوي
بقي يا
ان هناك ست قعدت علي حجر جوزها
من غير ما تعمل بومبه
هو دا حس الدعابه بتاع زمان كان ليهم حق
دا قبل الميلاد يا عزيزي كان بيجيب صريخ
يمكن الاستثناء الوحيد في هذه النظره
كان في قبيله يانومامي
في شمال البرازيل وجنوب فنزويلا
اللي كانوا يا عزيزي بيعتبروا ان اطلاق الريح
شكل من اشكال التحيه
احلي مسا عليك يا ابا
نهارك ابيض يا اخويا
صباح الفل
حبيبي
اخبارك واخبار العيال
حاج يوسف
مش بس كدا فيه ثقافات تانيه
بتشوفها مجامله بعد ما تاكل في بيتهم
يبقي انت يا عزيزي
قاعد في رمضان كدا في عزومه
وتفضل بقي سامع سيمفونيه
اللي هي دايما عامر
السوال هنا ليه بقي يا عزيزي
كل هذه الحوارات علي شيء بيولوجي
غلطته يعني
انه بيعلن عن وجوده بالحان مدويه
وباقه من اروع الروايح
اللي بيعملها كل البني ادمين
انا وانت ولعيبتك اللي بتحبها
والممثلين بتوعك المفضلين
حتي يا عزيزي الممثلات اللي بتحبهم
وملكات الجمال والموديلز
يا
معقوله البنات بيعملوا كدا
بعض المصادر يا عزيزي
بتقول انهم بيعملوا اكتر مننا
ولكن يا عزيزي
الفكره في ال وليس ال
البني ادم الطبيعي يا عزيزي
بيعملها من ل مره في اليوم
خليني اقولك يا عزيزي ان بحسبه بسيطه
نكتشف ان في يوم من الايام
هناك اكتر من مليار بومبه
بتغطي سماء الكوكب
دا والله كتر خيره الاوزون انه بس اتثقب
لو غلاف مكانه
كان زمانه استقال وساب الشغلانه
مليار
تسالني يا عزيزي مصدر هذه الغازات
هقولك من فقاعات هوا موجوده في امعاينا
جزء صغير من هذه الغازات
بتكون ناتجه عن اننا بنبلع هوا واحنا نايمين
او لما بنشرب مشروبات غازيه
او لما بناكل لبان
ودا معظمه بيخرج من البق
عن طريق التجشو اللي هي التكريعه
اما بقي الجزء الاكبر من الغازات فدا جاي
من ميكروبات عايشه في امعاينا الغليظه والقولون
طب يا
ما ناخد مضادات حيويه للبكتيريا هي
ونخلص من هذه الذرات
مش معقول يا
تبقي الذرات جوا وبره
عزيزي للاسف الموضوع دا ما ينفعش
فاكرها سايبه
اصل لو سايبه هتتعبك وهتتعبنا
فيه فعلا علاجات للغازات
قايمه علي تجويع الميكروبات
لكن احنا من مصلحتنا اننا نبسطها وندلعها
البكتيريا عايشه معانا في علاقه تكافليه
بعض الكربوهيدرات والالياف
الموجوده في الخضار والفاكهه اللي بتاكلها
جسمك ما عندهوش انزيمات عشان يهضمها
فاللي بيحصل انها بتعدي
علي المعده والامعاء الدقيقه
من غير ما يتم امتصاص هذه الالياف
لحد بقي ما الاكل دا يوصل لحد البكتيريات
فتفككها وتاكلها وتخمرها
وتدي نواتجها لميكروبات تانيه تاكلها
فيه نظام بييي يا عزيزي
متكامل عايش جواك
كاينات مختلفه بتنمو وبتخلف
وتدينا الفوايد بتاعت الاكل
اللي ما بنهضمهوش
فيتامينات زي فيتامين بي وكيه
وبتخرج احماض دهنيه تبطل القولون
وتظبط حركه الامعاء
وكمان تدعم جهازنا المناعي
المخلفات بقي
بتاعت هذه البكتيريا المهمه جدا هي الغازات
البكتيريا زي الفل معانا
هي بس فيها عيب واحد فنستحملها
يا
نستحملها
اشهر هذه الغازات
هو ثاني اكسيد الكربون والهيدروجين
دول الحمد لله يا عزيزي
لما تحس بيهم طلع ولا يهمك
لان مالهومش ريحه
وساعات برضه يا عزيزي بننتج ميثان
والميثان مالهوش ريحه
ميثان جواك وجوايا
خليني اقولك يا عزيزي
ان من الغازات مالهاش ريحه
وممكن تتصرف من غير ما تاخد بالك
الله امال الريحه
جايه منين يا
ام خدعه صنعها الغرب في شبابنا
الريحه بتيجي من غازات
داخل في تركيبها الكبريت
زي كبريتيد الهيدروجين
ودا ريحته شبه البيض الفاسد
الغازات كلها بتمثل
اقل من من حجم الغازات
والكبريت موجود في الاكلات الغنيه بالالياف
زي البروكلي وطبعا طبعا طبعا الكرنب
او الحبوب اللي زي الفاصوليا او الفول
عشان كدا يا عزيزي
الروايح عندهم بتبقي مميزه شويه
ودا يا عزيزي مش افتراض
والحمد لله مش بحث ميداني
دراسه يا عزيزي بالفعل باحثين عملوها
جابوا اتنين في تجربه
ربنا يعينهم عليها يعني
شمموهم غازات بني ادم
بعد ما كلوا فاصوليا
واكدوا هذه النتايج
بعد الحبوب الريحه بتبقي اوحش
والله يا عزيزي انا حاسس
انه ما كانش فيه تجربه ولا حاجه
هو كان فيه اتنين عايزين نعمل فيهم مقلب
فجيبنالهم ناس لابسين بلاطي
وعاملين فيها باحثين وقعدنا نشممهم
انسان
في القرن ال
لما كان بينجامين فرانكلين
سفير لامريكا في فرنسا
كتب رساله مشهوره بعنوان
او الترجمه العربي يا عزيزي
يعني طلعها بالتلاته
لا تخجل من غازاتك
فرانكلين بيطلب في هذه الرساله
من اكاديميه علميه
انها تلاقي حل لهذه الريحه
احنا يا جماعه
مشكلتنا في البومبه ريحتها
احنا عايزين نعمل بومبه بفخر من غير ريحه
طيب يا عزيزي
عايز يسيب العلماء شغلهم وابحاثهم
ويلاقي دوا يتخلط مع الاكل
زي التوابل والصوصات
عشان يخلي ريحه البومبه مش مزعجه
او يا سلام بقي
لو نوي يخلي ريحتها برفانات
بينيامين فرانكلين كتبلهم وقالهم
قال ان فيه حاجات بتخلي ريحه البول كريهه
وحاجات تانيه ممكن تخلي ريحته جميله
فازاي فيه وسيله
نغير بيها ريحه الميه بتاعتنا
ومش عارفين نلاقي وسيله
نغير بيها ريحه الغاز
وسال سوال في غايه البلاغه
ما هي الراحه التي ممكن ان تمنحوها
لرجل لديه زوبعه في احشايه
لو فكرت فيها يا عزيزي
هتلاقي ان المشكله فعلا في الريحه
عالمه الانثروبولوجي
الدكتوره كريستين بايل بتقول
ان السبب في قرفنا من البومبه
هي طبيعتها الغازيه ما تعرفش تمسكها
بتمثل اصطدام انسان بانسان اخر
غزو لحواسه غصب عنه
انتهاك للمساحات الشخصيه
انت لو شفت واحد بيعمل بيبي
او هيعطس
او علي وشك اصدار مخلفات تانيه
سهل ان انت تتجنبه
ازاي يا
كدا
حتي لو وقعت شعرايه في الشوربه
هتكلم ال
بس البومبه اولا بتحصل
فيه حاله من السريه بتحصل كدا
وبعدين فجاه تلاقي ان انت فيه حاجات تدفقت
ودخلت المساحه الشخصيه بتاعتك
شيء دخل انفك يصدر من شخص اخر
لا انت شايفها ولا انت حتي عارفه
والكارثه لو انت عارفه
عشان كدا يا عزيزي
ما عندناش مشكله مع ريحه غازاتنا احنا
مع انها غالبا نفس الريحه
ان لم تكن يعني ممكن تبقي اسوا
بس هي اقل هجوميه من غازات الاخرين
وعشان برضه
بنتعود علي روايحنا احنا مع الوقت
بيصبح هناك عشره
بين الانسان والبومبه بتاعته
وبيبقي عارف بقي شدتها وترددها
ومتي تخرج ومتي لا تخرج
وامتي هتسدد معاه واحيانا امتي هتفضحه
البومبه يا عزيزي خليني اقولك
ان هي عامله زي بصمه الاصبع
كل انسان عنده مزيج مميز من الروايح
بتنتجه البكتيريا اللي في جسمه
وهذا المزيج مش شبه ريحه حد تاني
فانت ممكن يا عزيزي
من بومبه الانسان تعرف من هو
شممني بومبتك اقل لك من انت
لو رايح يا عزيزي تعمل جريمه
زي ما بتلبس جوانتي بصمات
احرص علي اكلتك
لو بتقرف يا عزيزي من جسمك
مش هتقدر تهتم بيه
ولا تعرف الاكل اللي هينفعه
بس انت ما بتقرفش من جسمك
بدليل يا عزيزي
ان انت بتبلع ريقك طول الوقت
ما تقوليش حاجه مقرفه
بس لو تفيت ريقك من بقك
وبلعته بعدها فدي حاجه مقرفه اوي
مع انه موجود طول الوقت
ودا يا عزيزي
السبب اللي بيخلينا نكره البومبه
البومبه بتنتهك الحدود
اللي جوا الجسم وبراه
ودي حاجه مقرفه ومخيفه ومنفره
من بره انت جميل ومسمسم وموديل
من جوا انت مقرف
مش بس يا عزيزي غازات البني ادمين
اللي ممكن تاثر علي الانسان وعلي البييه
لو هنعرف البومبه علي انها غازات بتخرج
من النهايه المقابله للفم
فمعظم الكاينات بتخرج ريح
السلمندر والقطط والكانجرو
ووحيد القرن والخيول
حتي اكلي اللحوم
الفقمه بتطلع غازات ريحتها شبه السمك
حتي يا عزيزي شوف التعابين
التعابين يا
فيه نوع من التعابين
اسمه ال
عندها فتحه اسمها ال
الفتحه بتشفط هوا وتخرجه بصوت
عشان تبعد الحيوانات المفترسه
خروف البحر مثلا بيحتفظ بالبومبه بتاعته
عشان يفضل طافي فوق الميه
ولما يحب ان هو يغطس بيقوم مطلع البومبه
نك كاروسو مولف كتاب
بيقولك ان انت سهل جدا تعرف
لو خروف البحر عنده امساك
هتلاقي فشته عايمه
هتلاقي دايما ديله طافي فوق الميه
في معظم الحيوانات
بتكون الغازات نتيجه ثانويه للهضم
ولكن سمكه زي ال او البطحيش
البومبه ممكن تنقذ حياتها
السمك دا بيتغذي علي الطحالب
والطحالب زي النباتات بتنتج غازات
فبتنفخ امعاء السمكه
وتخليها تطفو علي السطح
وكدا مفترس معدي ممكن يشيلها
وبالتالي يا عزيزي لازم يفضلوا يخرجوا غازات
في اسرع وقت ممكن
متخيل يا عزيزي المشهد
ان الحيوان المفترس بقي عمال بيلاحق
بيلاحق بيلاحق وبيجري بيجري بيجري
والسمكه بتحاول تطلع البومبه
بتحاول تطلع البومبه بتحاول
وبعدين تغرق فتنقذ حياتها
السمك دا يا عزيزي
عشان يفضوا بطنهم ويغطسوا من تاني
بيفضلوا يخبطوا في بعض
لحد ما واحده فيهم تعمل بومبه وتنزل
تخيل يا عزيزي
اخر واحده اللي خبطت مع زمايلها كلهم
وساعدتهم ينزلهم وهي فوق
سمك الرنجه اللي بيعيش في الميه المالحه
بيتواصلوا مع بعض بهذه الغازات
عشان يفضلوا جنب الميه الضحله
حتي في الضلمه
وخليني اقولك يا عزيزي
ان هذه الظاهره البيولوجيه
كانت هتعمل ازمه ديبلوماسيه
في تمانينات القرن الماضي
اوعي تستهون بالغازات اوعي
سنه غواصه سوفييتيه
جنحت كدا علي شاطي السويد
علي بعد كيلومتر من قاعده بحريه سويديه
السوفييت قالولهم يا جماعه دا خطا ملاحي
ما كانش قصدي ان انا اتسلل لاراضيكم
ولو زعلانين اراضيكم
المسيولين السويديين يا عزيزي ما اقتنعوش
وراحوا في السر قاسوا المواد المشعه
اللي موجوده في الميه عند هذا الساحل
ومن النتايج
شكوا ان بنسبه هناك يورانيوم
اليورانيوم يا عزيزي
بيستخدم في الاسلحه النوويه
هنا يا عزيزي الغواصه رجعت للمياه الدوليه
ولكن السويديين فضلوا
شاكين ان غواصات الروس
لسه بتخطط لحاجه جنبهم
بداوا يتجسسوا
فابتدوا يسمعوا اصوات تحت الميه
وخرج سنه
غواصات وقوارب سويديه وكمان طيارات
بتطارد مصدر الصوت
لكن للاسف ما لقوش حاجه
انا عايز اقولك يا عزيزي ان هما فضلوا
سنين بيدوروا علي مصدر القلق
اللي بيعمل هذا الكم من اليورانيوم
ومين اللي بيعمل هذه الاصوات
لحد ما الحرب البارده انتهت
بس برضه السويديين قلقانين
فاستعانوا سنه
باستاذ الفيزيا والبيولوجي
من جامعه جنوب الدنمارك
د ماجنوس وولبيرج
عشان يحقق في هذه الاشارات
وبالفعل ودوه غرفه سريه
تحت قاعده بحريه في ستوكهولم
بيقول في لقاء ليه
ان هو كان اول مدني يدخل ويسمع
هذه الاصوات اللي بقالها سنين
فالراجل روح البيت وجاب حوض سمك
وحط فيه سمكه رنجه
وراح دايس عليه
فمخرج فقاقيع هوا بصوت معين
وسمعهم هذا الصوت
وقالهم هو دا اللي بتسمعوه
سمك الرنجه عنده مثانه سباحه
المثانه متصله بقناه شرجيه
لما حاجه بتخوفهم زي سمك مفترس مثلا
او غواصه سويديه بتدعبس علي جواسيس روس
بيعملوا بومبه جماعيه
يلا يا شباب مع بعض
يلا نعلي نعلي نعلي
هنا يا عزيزي السويديين
وجدوا ان هما قدام خبرين
الخبر الحلو ان روسيا ما بتهددش السويد
والخبر الوحش ان هما بقالهم
سنين بينشروا قواتهم البحريه
عشان يطاردوا فسا سمك
متخيل يا عزيزي فسا سمك
الشاهد يا عزيزي
ان معظم الحيوانات والكاينات بتخرج هوا
بالمناسبه حتي الحشرات
فيه نوع من الحشرات يا عزيزي
اسمه ال
بتعمل بومبه في وش النمل الابيض
عشان تقتله وتاكله
ياه يا
مسكين اوي النمل الابيض دا
لا يا عزيزي النمل الابيض دا بيعمل بومب
غازات النمل الابيض دا يا عزيزي
مسيوله عن مليون طن ميثان
في الغلاف الجوي كل سنه
مليون طن
لو فاكر يا عزيزي
ان دا اكتر كاين حي بيطلع غازات
اعرفك علي ال البقره
البقره يا
ااااااه
البقره يا عزيزي بتخرج
من ل كيلوجرام من الميثان سنويا
شوف يا عزيزي بقي العالم فيه كام بقره
خليني اقولك
النمل اللي احنا اتكلمنا عنه دا
بيطلع مليون طن ميثان
الخبيث الصغير
اللي ما يطلعش منه كل الشقاوه
مسيول عن من انتاج الميثان
بينما البقر كله
دا طبعا بيعمل مشكله كبيره جدا
في موضوع الاحتباس الحراري
حتي هناك اتجاه جديد
في اننا نستخدم الغازات لانتاج طاقه
مشروع الفسيه النافعه
الحقيقه يا عزيزي
ان مش فكره جديده اوي
من القرن العاشر قبل الميلاد في اشور
كانوا بيستخدموا غاز الميثان
في تسخين الميه
لكن لو عرفنا نعمل اختراعات
تساعدنا في تدوير الغازات
ممكن نولد منها طاقه وكهربا
لو فيه عربيه مثلا
مجهزه انها تدور بالغازات
فالغازات اللي بينتجها فيل واحد في اليوم
تقدر تمشي العربيه كيلو
طب ما يا فكره حلوه
خصوصا ان الغاز الطبيعي مضر بالبييه
عايزين بدايل خاليه من الكربون
زي الهيدروجين
ما ينفعش بقي بقي بقي
نعمل كدا من غازاتنا
سوال حلو يا عزيزي وخليني احسبهالك
الغازات زي ما قلنا
بتكون خليط من الاكسجين والنيتروجين
والهيدروجين والميثان وثاني اكسيد الكربون
فاحنا هنستخدم منهم بس نولد منهم طاقه
الهيدروجين والميثان
الاتنين قابلين للاشتعال
اه يا عزيزي بومبتك قابله للاشتعال
خد بالك بقي
وابوس ايدك ما تجربش
عشان ما حدش هينبسط بالريحه
خف بقي عن دكاتره الحروق مش ناقصين
هيكتبوا في التقرير بتاعك
كلام انت ما تحبش تقراه
الهيدروجين ممكن يمثل
من ل من الغازات
والميثان من ل
وعشان نوصل لرقم هنفترض
ان متوسط محتوي البومبه من الهيدروجين
و ميثان نفترض
مقدار الطاقه اللي بتخرج من البومبه الواحده
وفقا لهذه البيانات من الهيدروجين
بيخرج واط في الساعه لكل لتر
وفي الميثان واط في الساعه لكل لتر
معظم الناس بتعمل في المتوسط يعني
من ل ميللي لتر من الغازات كل يوم
لو قلنا ان متوسط البومبه الواحده
حوالي مللي لتر غازات
ففي المتوسط البومبه بتحتوي علي
اسمع بقي دا رقم مهم بقي
واط في الساعه من الطاقه
فلو عايز يا عزيزي
تشغل البوتاجاز بتاعك بالغازات
محتاج واط في الساعه سنويا
دا في المتوسط حسب انت بتطبخ
يبقي انت يا عزيزي عشان تقدر تعمل اكتفاء ذاتي
من احتياجاتك من الطاقه من بومبهاتك
فانت يا عزيزي
محتاج الف بومبه من النوع الكبير
النوع يا عزيزي
اللي بيثير قلق الامم المتحده ووكاله الطاقه
النوع الكبير يا عزيزي
النوع الصغير دا ما ينفعش
اللي يتسرق في الطرقه دا لا
لو يا عزيزي مش فاهم
خليني اقولهالك بمثال يوضح
التليفزيون لو هتشغله
ساعات في اليوم لمده سنه
فانت محتاج اكتر من بومبه
عشان تكمل فرجه
تخيل يا عزيزي
انك بتتفرج علي نهايي كاس العالم
وخلاص جايب اخرك في الموضوع
وتلاقيهم اتعادلوا في الدقيقه
وداخلين وقت اضافي
طب مصاريني ما ينفعش
ولو عايز تشغل بيتك كله بالغازات
تكييف وغساله وتلاجه وميكروويف يلف براحته
فانت محتاج اكتر من مليون بومبه
لو بيتك صغير
من الحجم الكبير في الملموم منه
ولو بيتك كبير فانت محتاج مليون بومبه
تخيل يا عزيزي وكاله الطاقه الذريه فعلا
تبقي وحده القياس بتاعهم بعد كدا
ما عادش فيه واط ولا جول ولا كالوري
ولا حاجه من الحاجات
هنقيس بالبومبه
وتروح بقي المحلات يا عزيزي
تشتري بقي بالبومبه عمله طاقه
ودي يا عزيزي ارقام مبنيه علي المتوسط
ما بتشملش الانتفاخات
وفقا لموسوعه جينيس
الانجليزي بيرنارد جليمينز
سجل بومبه طولها دقيقتين و ثانيه
يا عزيزي كان ممكن في نصها يطلع فاصل
وكان هناك في اواخر القرن ال
فنان فرنسي اسمه جوزيف بوجول
كانوا بيسموه يا عزيزي الراجل دا
ال مجنون الريح
كان عنده يا عزيزي قدره مبهره
يمكن تكون عند شباب نعرفهم يعني
في التحكم في صوت البومبه
لدرجه يا عزيزي انه كان ممكن
يقلد صوت المدافع والعواصف الرعديه
قد تظن يا عزيزي ان الموضوع وقف هنا
لا دا كان يا عزيزي
عنده مهاره طفي الشموع ببومبته
فانت يا عزيزي تبقي عامل عيد ميلاد كدا
وعامل لابنك تورته بشمع
وتقول لابنك يا حبيبي
عشان عمو هيدشمل التورته دلوقتي
وهيدشمل احلامك
بيطفي الشموع
كان يا عزيزي
بيعمل كدا مع الرعاه والضيوف بتوعه
اللي كان منهم مين
سيجموند فرويد عالم النفس المشهور
الراجل يا عزيزي اللي هو المفروض
من موسسين علم النفس
وعلم ال
كمان يا عزيزي
من اشهر مرضي الانتفاخات المزمنه ادولف هتلر
زمايله كانوا بيقولوا
ان الاكل معاه مقرف بشكل لا يصدق
وكان احيانا بيسيب الاكل وبيروح لمكان خاص
فالناس تفتكر ان هو
قاعد بيفكر في قضيه قوميه شاغلاه
اتاريه راح يريح عشان الجو مريح
اه اين انت يا
المهم هتلر استشار طبيب دجال
اسمه تيودور موريل
هتلر كان شايفه عبقري
فوصفله حبوب ومخدرات تسهل عليه الدنيا
يقال ان هتلر
وقت غزو الاتحاد السوفييتي
كان بياخد حوالي حبايه في الاسبوع
مهي يا عزيزي الطاقه هتطلع من
واحد كاتم عايز يلهيك
جيم دوسون
مولف كتاب
بيدعي ان الادويه كان ليها دور
في انفعالاته وصحته النفسيه
ويمكن تكون خلته ياخد قرارات
سرعت من هزيمته في الحرب العالميه التانيه
في الواقع يا عزيزي
ان الانتفاخات كانت يمكن تكون
من الحاجه الوحيده البرييه في حياته
انه كان نباتي
اللي عايز اقولهولك يا عزيزي
ان بعض الاشياء لما تفككها هتلاقيها طبيعيه
وظيفه من وظايف الجسم
ليه مديينها اكبر من حجمها
فيه دراسه حديثه
لقت ان الكابلز في المتوسط
بيستنوا حوالي شهور
قبل ما يقدروا يعملوا بومبه قدام بعض
مع انهم بيستنوا شهور بس
عشان يعترفوا بحبهم
و شهور قبل ما يعيطوا قدام بعض
المذيعه والكاتبه بوجا بيدي
في مقال ليها في تايمز اوف انديا
بتقول شوف الحكمه بقي
ان البومبه هي معلم العلاقه الحقيقيه
لو بتحبها ما تخبيش حاجه عنها
ولا هي طبعا تخبي حاجه عنك
وبتقول كمان ان حلاوه البدايات وممارسه الحب
بتبقي معتمده علي المظهر الخارجي
انما الغازات بتوحي بالثقه
والراحه المتبادله
عشان كدا يا عزيزي
عايزك تريلاكس
يفضل في مكان مفتوح او في الحمام
بلاش يعني موضوع الاسانسير
عشان بيبقي مزعج شويه
لو فاكر ان انت لما تحبسها هتتلاشي
فدا اعتقاد خاطي
حاجه بيقدر عليها حيوان بس
وهو حيوان الكسلان
واللي يبدو من اسمه يعني
هو بيعمل بيكسل
رغم يا عزيزي ان هو بياكل نباتات كتير
الا انه ما بيخرجش ريح خالص
معلش يا
هو فين الغازات اللي بتتحبس في امعايه
عزيزي صدقني مش هتحب تعرف
بلاش فضول دلوقتي
والنبي يا عشان خاطري

انا قفشت ولازم اعرف دلوقتي حالا
الغازات اللي في بطنه بتروح فين
عزيزي الغازات اللي بتتحبس في امعايه
بترجع لمجري الدم
وبتخرج من الريتين
طبعا يا عزيزي
متخيل ريحه البق عامله ازاي
قلتلك ما حدش هيطلع منها مبسوط
انت اللي اصريت
انما يا عزيزي في الانسان من رحمه ربنا
ان اتجاه البومبه بيبقي في اتجاه واحد بس
تخيل يا عزيزي يبقي انت قاعد بتشيش
وما حدش شايف جنبك شيشه
تراكم الغازات عند الانسان
بيسبب انتفاخات ووجع في البطن
وممكن يفقدك توازنك
وساعات بيفقدك السيطره عليها
فتبقي تجربه اليمه
بعد ما كانت تجربه هاديه ومش ملحوظه
والحمد لله يا عزيزي نعمه كبيره
هناك بعض المرضي يا عزيزي
بيكون حلم حياتهم ان هما يطلعوا ريح بطريقه صحيه
ربنا يشفيهم ويعافيهم
في النهايه بقي يا عزيزي
انا وشي منك في الارض
اتعشم ان انت يعني تشوف الحلقات اللي فاتت
وتشوف الحلقات الجديده
وتنزل تبص علي المصادر
ولو احنا علي اليوتيوب نشترك علي القناه
مش لازم تنزل تبص علي المصادر اوي هه
مش لازم انا بعفيك
لو هيدروجين ماشي
هذه الحلقه يا عزيزي بتناشد كل الناس انها
ت جه الوقت
جه الوقت ان وكاله الطاقه الذريه
انها تنشغل بمشاريع
اقل خطوره واكثر حريه
من المشاريع اللي هي منشغله بيها
وهنا انا بانادي بالناس ان هي
في لحظه واحده في يوم واحد في السنه
يا جماعه احنا هنسيب
بس يا عزيزي اتمني ان انت تكون انبسطت
وحسيت بسعاده
وحسيت براحه وتقبل نفسك
تقبل ما بداخلك
تقبل الروايح بتاعتك
بس تخليها بتاعتك انت
حاول ان انت تبعدها عن الاشخاص الاخرين
احترم حدودهم ومساحتهم الشخصيه بس
لو الحلقه يا عزيزي
وصلت لمليون لايك
اوعدك اني هعمل
حلقه تانيه بعدها عادي
ولو ما وصلتش هعمل برضه عادي
