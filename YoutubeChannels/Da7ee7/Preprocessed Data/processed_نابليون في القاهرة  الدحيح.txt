يا بوي دا اني تعبت جوي

افندم
سلام عليكم
انا نابليون بونابغت الامبراطور
واني رجب عبد الحفيظ الفلاح اومر
احنا جينا مصر عشان ننشر الثقافه ممكن
جوي جوي اتفضل
استني عندك ما تصدقهوش
مين
انا رجب رجب رجب رجب رجب رجب
رجب رجب عبد الحفيظ الفلاح
حفيدك من المستقبل
ودا نابليون بونابرت
محتل فرنسي عايز يخدعك
فعلا وانت جاي يعني
تمنع نابليون وتمنع الحمله الفرنسيه
انت مش متخيل يا جدي
اد الحمله هتاثر علينا في المستقبل
خالد يوسف هيعمل مسلسل اسمه سره الباتع
انا جاي امنع المسلسل دا
انا راجل طيب
جاي في مصلحه ومروحه
فعلا شكله طيب وجصير وابن حلال
طب اساله البتاع اللي في ايده دا
البتاع اللي في ايدك
دا
اه
كداب دا حجر رشيد وبيسرقوه مننا
نزل الحجر دا يا خواجه
والا قسما عظما هاكسره فوق نافوخك

هاعد لحد



جامد يا جدي
الناس ما تجيش غير بالعين الحمرا
باجولك
مش عايز تحذرني من حاجه تانيه
مرتي مثلا اطلجها
لا لا تيته تمام
متاكد انا حاسس اني مش مبسوط
لا لا تمام كمل كمل
اكيد اني ممكن اطلجها عادي
عشان انقذ المستقبل وكدا
يا جدو انت بتتكلم في
انا جايلك في موضوع اهم
فكره اختراع اسمه الايفون
عايزك تسجل براءه اختراع باسمك
عينيا حاضر
لو رحت سجلتها ينفع اطلج تيته ولا
ياه
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
عزيزي خليني ااكدلك
ان هذه الحلقه معتمده علي مصادر تاريخيه
وليست مسروقه من مسلسل سره الباتع
ولا من فيلم وداعا
عشان بس نبقي صريحين
في لوحه
رسمها الفنان الفرنسي جوستاف بورجين
بيصور لحظه دخول
نابليون بونابرت الي القاهره
بنشوف يا عزيزي صوره خياليه
للمصريين وهما واقفين
وبيرحبوا بيه البعض منهم راكع وساجد
بيظهروا الاحترام والتقدير للقايد المحتل

خد اراضينا شردنا جوعنا
احتلنا استعمرنا
انا مش مجرد مستعمره
انا بطاطا تحت رجليك
وكما هو واضح يا عزيزي
غالبا هذه الحاله كانت تخيليه عن الفنان
اكيد ما حصلتش كدا فعلا
الا ان بالرغم من دا
كتير من لوحات الفرنسيين عن الحمله الفرنسيه
اصرت علي تقديم هذه الصوره
وكانها بتكمل الحكايه
اللي المورخين الفرنسيين رددوها عن الحمله
ومن بعدهم اجيال من المورخين الاوروبيين
حكايه القايد الشاب نابليون بونابرت
اللي وصل لقمه نجاحاته العسكريه
وثبت اقدام الثوره الفرنسيه
وهزم انصار الملكيه
وبييحي الناس الحلوه
القايد اللي جيوشه غزت ايطاليا
وضمتها لفرنسا
وفي ربيع سنه
بيبدا الاعداد لرحلته الجديده في الشرق
وتحديدا في مصر
نابليون حاطط هدف
انه يعمل هناك مستعمره نموذجيه
تعيش روح الثوره الفرنسيه وتحقق اهدافها
الحريه والمساواه والاخاء
وتكون مثال للعالم كله
عن عظمه الجمهوريه الفرنسيه
انا ملاحظ
ان كل دوله عندها مبادي
بتروح تحتل بلد تطبقها هناك
يا عزيزي هو التاريخ ماشي كدا
من يوم ما عرفناه
غير كدا ما فيش منهج العالم ماشي كدا
دوله كبيره تخش دوله صغيره
تديهم مبادي وتاخد فلوس وبترول
بعد ما تخلص تقوم ساحبه المبادي
اللي كانت جايه عشان تديهالهم
وتروح تطبقها في بلد تانيه
بونابرت مش بس جهز جنود
علشان يبقوا حملته
دا كمان كان بيكلم
الشعراء والموسيقيين ييجوا معاه
دا غير الممثلين والراقصين
كان واخد كامل معاه
وفعلا في ليله يوليو
بينزل الف ظابط وعسكري فرنسي
علي البر في العجمي
ويروحوا ناحيه اسكندريه
وينجح نابليون انه يدخل المدينه
وبنشوف في لوحات انتصاره
الاسكندرانيه مرميين علي الارض جرحي
بيتوسلوا لنابليون انه ينقذهم من القتل
وهو بيرفع ايده وبيومر بالعفو عنهم
الله علي الجبنه الفرنسيه واخلاقها
العفو عند المقدره
وبعدها يسيب اسكندريه ويركب الصحراوي
ويزحف بالجيش علي القاهره
ويفضل مكمل في الصحرا الغربيه
لحد ما يقابل المماليك علي ابواب القاهره
في لقاء بين الشرق والغرب
معركه الاهرام الاسطوريه
واللي كالعاده بتجسدها لوحه خياليه تانيه
بتظهر في هذه اللوحه
التكتيكات والتقنيات العسكريه الحديثه
اللي بتستخدمها فرنسا
قصاد شجاعه وفروسيه المماليك
اللي جيالي من العصور الوسطي
وطبعا مش محتاج اقولك مين اللي كسب
المعركه بتنتهي تقريبا في نص ساعه
ما حصلتش شوط اول
وبعد المعركه بيهرب قاده المماليك
ويتحقق النصر المبين
للقايد العظيم نابليون بونابرت
وجيوش الحمله الفرنسيه المستنيره
التي سوف تاتي بالفن والموسيقي والعلوم
كل دا ب واطلاله من الاهرامات العظيمه
كادر سينمايي وصوره خياليه مبهره
عزيزي خليني اعرفك علي كاتب التاريخ
مين يا
المنتصر
دا لان التاريخ يا عزيزي
دايما بيكتبه المنتصر
هاوريك بقي روايه الخسران
خليني اقولك يا عزيزي
ان دخول اسكندريه ما كانش بهذه السهوله
الفنان المصاحب للحمله دينون فينانت
في مذكراته بيقول
كان المدافعين عن اسكندريه شرسين
ما حدش هرب منهم
وقتلوا جندي فرنسي
واصابوا اتنين من القاده
الجنرال مينو والجنرال كليبر
الاسكندرانيه كمان ابهروا بونابرت نفسه
اللي كتب عنهم وقال
والموت بالنسبالهم
ما كانش غير مجرد رحله
ما يا عزيزي خواجه راح باكوس
والورديان ورشدي علي البحر
طبيعي لازم يزعل
اما بقي عن الزحف من اسكندريه لالقاهره
فدا ماساه تانيه
واضح يا عزيزي ان نابليون
ما كانش عارف مناخ مصر عامل ازاي
فاختار شوف انه يمشي في الصحرا
لالقاهره في شهر يوليو
يا كافر الناس كلها
بتروح تصيف في اسكندريه في الصيف
تقوم انت سايبها ورايح القاهره
في الصحرا
خليني اقولك يا عزيزي ان نابليون
في رحلته من اسكندريه لالقاهره
وقف في اول ليه في الرحله في دمنهور
وحس كدا انه كان ناسي حاجه
يعني واحد مسافر وماشي في الصحرا في يوليو
رايح القاهره
ما فيش عربيات وما فيش تكييفات
ما فيش
اكتشف يا عزيزي انه كان
مسقط ياخد معاه ميه
ما تهزرش في الحمله بقي
بالفعل يا عزيزي الكلام دا حصل
العطش انتشر وسط جنود الجيش الفرنسي
وعرف الجنود الفرنسيين
لاول مره في حياتهم ظاهره السراب

ديسبنسر في الصحرا


سراب سراب
ويبدا الجنود يموتوا من العطش
الجنود كانوا بيتهيالهم
ان هما بيلاقوا ميه قدامهم
يجروا عليها ما يلاقوش حاجه
فيشوفوا سراب تاني
فيتهيالهم ان فيه ميه تانيه فيجروا وراها
فما يلاقوش حاجه برضه
ويبدا الجنود يقعوا واحد ورا التاني من العطش
بعضهم يا عزيزي كان بيقال انه بيموت نفسه
من كتر ما هو مش قادر يستحمل شعور العطش
ولما اخيرا حلوا مشكله الميه
بتظهرلهم مشكله تانيه مشكله معروفه بالجوع
الله
هو كان قايلهم الكلام علي
كان قايلهم ان هما نازلين القهوه
حمله الف جندي ما فيهاش
زمزميه وسندوتشين ومكرونه وبانيه
دا الام بتستعد عن كدا
خليني اقولك يا عزيزي
الرحله كانت في قمه البوس
اما بقي معركه الاهرامات
اللي احنا شفناها من شويه
هي بصراحه يا عزيزي
بلغه الانتاج والصناعه
لم تكن معركه اهرامات اصلا
هي حصلت في منطقه بشتيل وامبابه
علي بعد كيلو من الاهرامات
بس اكيد نابليون مش هيرجع للمواطن الفرنسي
يقوله انا اتعاركت في
او خضت معركه عظيمه
مع في
اللسان الفرنسي نفسه ما يعرفش ينطق بشتيل
او ناصغ البغنس
بس يعني لاجل ال والحبكه وال
والاعلام الحكومي الفرنسي
عشان نوصل للمواطنين العاديين
و تلاقي محتوي
وال يعرف اللي حصل
فهنسميها معركه الاهرامات
وهنتخيلها عند الاهرامات
وهتترسم وراها الاهرامات في ال
بحيث نعمل كادر اسطوري
بيجمع بين عظمه التاريخ من ورا
والعظمه اللي بتحصل دلوقتي
صراع بين الماضي والحاضر
عزيزي المشاهد الجميل
نابليون زيه زي محتل
مهما كانت الديباجه والصياغات
هو جاي يخدم مصالحه ومصالح بلاده
اللي هي ببساطه ازعاج بريطانيا
والسيطره علي الطرق لمستعمراتها في الهند
ولان بريطانيا عندها اسطول مذهل
صعب منافسته في البحر
فالاختيار الواقعي اكتر
ان انت تواجهها في البر
عن طريق ان انت
تحتل النقطه اللي بتوصل
بين البحر الابيض المتوسط والبحر الاحمر
اللي هي مصر
في الوقت دا يا عزيزي
فرنسا واوروبا بشكل عام
كانوا خرجوا مما يسمي العصور المظلمه
الحمد لله قدموا علي عداد
ودخلوا عصر التنوير والنهضه
من اول القرن ال
وحصلت هناك
الثوره الزراعيه التانيه في القرن ال
والثوره الصناعيه الاولي
في النص التاني من القرن ال
في نفس بقي هذه الفتره
مصر كانت ولايه عثمانيه
بيحكمها من مصالح المماليك والاتراك
وبيفصلها عن اوروبا
حاجز اكبر بكتير من البحر
الحقيقه يا عزيزي
اللي كان بيفصل بين مصر واوروبا
لم يكن البحر الابيض المتوسط بس
ولكن قرون وقرون من التقدم التقني
فما كانش ينفع نابليون يروح للمصريين
بصراحه كدا انا جاي احتلكم
عشان انتم لا مواخذه يعني
بيوصل ب
فانا جاي اغلس علي عن طريقكم
ولو لقيت عندكم موارد
او حاجه في التلاجه هاخدها
واعكنن بقي علي في استعمارها
مستحيل يقولك كدا
ولكن هناك حل تاني
انا جاي اعلمكم الحضاره والتقدم
وجاي اخلصكم من التاخر والتخلف
اللي انتم غرقانين فيه يا عيني
انا جاي الطريق دا كله
عشان خاطركم انتم مش عشان خاطري
عشان كدا لما بتدخل الحمله الفرنسيه مصر
بيكون معاها سلاح تاني شديد الاهميه المطبعه
المطبعه هي السلاح
اللي بيواجه العقول والقلوب
نابليون اهتم بشده بالطباعه
لدرجه انه اصر ان المطبعه تتنقل لمصر
عن طريق سفينه اسمها لوريان
كانت سفينه القياده
اللي هو بنفسه مسافر عليها
واشرف بنفسه علي طباعه اول بيان
اتوزع بين المصريين
اللي اتكتب باللغه العربيه
وبدا ببسم الله الرحمن الرحيم
لا اله الا الله لا ولد له
الله يا حاج
نابليون كان عايز ياكد
انه مش محتل ولكنه مخلص
اللي هي حد من المحتل بيقولها علي نفسه
عشان ما يقولش ان هو محتل
نابليون كان عايز يقول
انه بيحترم الاسلام والقران
وبيحب المسلمين جدا
ويطلب طلب خاص من مشايخ البلد ويقولهم
قولوا للامه ان الفرنساويين مخلصين ومسلمين
واثباتا لذلك هما لما نزلوا
خربوا كرسي البابا
اللي كان بيحض علي محاربه الاسلام
في اشاره ليه لحملته علي ايطاليا
امال رحت ليه
استعمرها يعني لا
منشورات نابليون كانت في اوقات كتير
كانت بتستشهد بالقران وتستخدم اسلوبه
دا غير طبعا ان نابليون
كان مهتم جدا بالمظاهر الدينيه
بيحضر الاحتفالات الدينيه بتاعه المصريين
ويخلي المنشدين
يمشوا في الموكب بتاعه ويمدحوا النبي
تخيل يا عزيزي نابليون نازل صلاه العيد
بالجلابيه البيضا
وعمال يوزع علي العيال الصغيره فرنكات
ولما مثلا يلاقي الشيخ البكري
شيخ الطرق الصوفيه
ما عملش سنه دخول الحمله
احتفال بالمولد النبوي
لان الشيخ كان شايف الاجواء مش مناسبه
هنا بونابرت بيتضايق منه جدا
ويطلب منه يعمل المولد عشان يحضره بنفسه
هانهزر في الطقوس
في يعني
يا جدع امال انا كنت في ليه
وكمان منشورات المطبعه
بتيجي ببشاره للشعب المصري
نابليون بيفرحهم ابسطوا يا شعب
هتحكموا نفسكم بنفسكم
بيقولهم ان عملهم الدواوين
اللي هي زي المجالس المحليه
هيبقي موجود فيها الكبار والاعيان والعلماء
عشان ياخد رايهم في مصالح الشعب
ويكونوا وصله بينه وبين المصريين
ديوان في القاهره ودواوين في الاقاليم
وفوقيهم ديوان عمومي لشعب مصر كله
يكون زي مجلس شوري البلاد
وديوان خصوصي
عباره عن مجلس مصغر من صفوه اهل البلد
عشان يكون زي مجلس وزرا
وقال انه عمل كدا عشان يعود المصريين
علي نظام المجالس الشوريه في الحكم

وقبل انعقاد الديوان بيوم واحد
بيقول نابليون في كلمه ليه
سامعه يا بريطانيا
شايفه الاحتلال المستنير
وهكذا وفي جو من التفاول
بتنعقد اول جلسه للديوان العمومي
وبتشتغل المطبعه
وبتزف لاهل القاهره البشري
الف مبروك بقي عندكم ديوان
ياه يا
دا كان طيب اوي
كانوا ظالمينه اوي في المسلسل يا
ليه استاذ
كان بيتكلم كدا هه
ليه بيسخر منه
عزيزي خليني اجيب تفاحه واجيلك
خليني اقولك يا عزيزي
ان الصوره ما كانتش بالجمال دا
الديوان دا ما كانش بينعقد
الا بحضور الجنرال بارتلييه رييس الاركان
والجنرال ديبوي قومندان القاهره
ليه يا عشان يباركوا المجلس
لا يا عزيزي عشان يراقبوا المجلس
يقطعوا الطريق علي اعضاء الديوان
لو حاولوا يناقشوا حاجه
مش علي مزاج الفرنسيين
غير ان كان فيه جنرال
بعد كل جلسه بيكتب تقريره
مش بس علي الكلام اللي اتناقش
دا كمان بيحط ملاحظاته
علي قيادات الديوان وسلوكهم
ومين منهم ممكن يبقي شخص خطير
خليني اقولك مثلا
ان اول موضوع اتناقش في الديوان
كان طلب من نابليون
بفرض ضريبه علي الاملاك
وتسجيل العقارات القديمه بمستندات جديده
مع اضافه رسوم علي التسجيل
دا غير طبعا فرض الضرايب علي اصحاب الحرف
ورسوم تقاضي
ورسوم دمغه علي ورق الجواز والطلاق
وتراخيص للتجار
غير ال و خدمه
دا يا عزيزي كان اول موضوع في الديوان
بسم الله الرحمن الرحيم ضريبه
للامانه يا عزيزي
اعضاء الديوان ما سكتولهوش
جري يا
دا احنا لسه بنتعرف
داخل علينا بضرايب ورسوم ودمغه
احنا كديوان ممثل للشعب المصري
بنقولك الكلام دا ما ينفعش
ورق مطبعتك يشهد
لكن الحقيقه يا عززي
ان نابليون كان عنده وقتها ازمه ماليه
الانجليز دمروله اسطوله
في معركه ابو قير البحريه
بعد اقل من شهر من دخوله القاهره
مش عارف هيرجع ازاي
فكان عايز قرشين يروح بيهم
انا غريب مش من هنا
نابليون صمم ان تعليماته تتنفذ
ومن جديد بتظهر المطبعه
وتتعلق في الشوارع اوامر الرسوم والضرايب
وهنا يا عزيزي بتظهر المطبعه
ولكن بوجهها الاخر الشرير
مش بس يا عزيزي الضرايب
اللي اتقررت غصب عن الناس
والموضوع ما وقفش بس عند الضرايب
حاجات كتير بدات تحصل
من غير ما الناس تفهمها
يعني مثلا نابليون احتاج يوسع الطرق
عشان قواته تعرف تمشي فيها
فبدا يهد البيوت والمساجد
ويشيل مصاطب من السكك
والناس مش فاهمه دا بيحصل ليه
قرر كمان يعمل كشف دوري علي البيوت
عشان يتاكد من سلامتها الصحيه
يبقي المواطن من دول قاعد في بيته امن
يلاقي دكتور جاي يفتشه ويكشف عليه عافيه
افتح بقك افتح بقك ما تتنحش
كمان الناس اتفاجيت ان نابليون كان بيمنعهم
من الدفن من المقابر
اللي كانوا بيدفنوا اهلهم فيها
لان دا مخالف للمعايير الصحيه
هنا المصريين بداوا يغضبوا
وكل يوم الغضب بيزيد
لحد ما بينفجر يوم اكتوبر
بعد شهور بس من دخول نابليون مصر
لما بيتظاهر اهل القاهره
وعلي راسهم طلبه وشيوخ الازهر
وتحديدا طايفه العميان والمكفوفين
بقياده الشيخ الجوسقي
يروحوا لبيت القاضي ويهتفوا
وعايزينه يروح معاهم
لبيت نابليون في الازبكيه
يلغي كل اجراءاته الجديده
هنا لما القاضي بيشوفهم
بيخاف وبيقفل باب بيته
فيرموه بالحجاره
ويروحوا بمظاهرتهم ناحيه الازهر
بيلاقوا يا عزيزي
الجنرال ديبوي ومعاه عساكره
يا نهار ابيض
قومندان القاهره بيقابل الثوار
الثوار يا عزيزي
بيهجموا عليه وبيشتبكوا معاه
معركه نبابيت قصاد بنادق
المفاجاه يا عزيزي ان الثوار بينتصروا
دا مش بس كدا دا بيقتلوا الجنرال ديبوي
ولما بينتشر الخبر في المدينه كلها
بيخرج الناس من كل شارع وكل حاره
معاهم سكاكين ونبابيت
بيعملوا متاريس وبيهاجموا الفرنسيين
وفورا نابليون بينصب مدافعه علي القلعه
وعلي التلال
اللي كانت موجوده حوالين القاهره
ويبدا يقصف المدينه
هدفه الرييسي الجامع الازهر
دا مركز تجمع الثوار
وقت الجد بقي لا اجتماعات وطقوس
ومناسبات ومولد النبي وايطاليا
المحتل بيظهر بوشه الحقيقي
وبالليل بيبدا الهجوم البري
الفرنسيين بيدخلوا القاهره من ابوابها
يهاجموا الناس في الشوارع ويشيلوا المتاريس
هدفهم الوصول للقياده للجامع الازهر
ولما بيوصلوا الجامع
بيدخلوه وهما راكبين خيولهم
ولابسين الجزم بتاعتهم
ويبداوا يحطموا في المسجد
يقطعوا الكتب والمصاحف ويرموها علي الارض
الاخطر كمان علي ما حسب ما بيقول
المورخ المصري عبد الرحمن الجبرتي
انهم قضوا حاجتهم في جنبات المسجد
واي شخص كانوا بيصادفوه جوا المسجد
من المشايخ او الطلاب
بيجردوه من هدموه
ويطلعوه بره الازهر من غيرها
وهنا تختفي كل شعارات
احترام الاسلام ومقدسات المسلمين
اللي كانت بتتكلم عنها منشورات المطبعه
ولما نقرا التاريخ اكتر
بنعرف ان الفرنسيين بداخلهم
كانوا بيسخروا من الحركات
اللي بيعملوها مع المصريين
يعني مثلا في خطاب
من الجنرال ديبوي لاحد اصدقايه قاله
راجل بايخ
او زي ما بيقول يا عزيزي المورخ الفرنسي
للمفارقه يعني ستندال هو اسمه كدا
ان اللي حصل دا كان نفاق سياسي
ولكنه يعني نفاق سياسي مشروع
انا حاسس ان انت بتقول التاريخ
من سرديه تخدم اللي انت بتقوله
مهو دا نفاق سياسي مشروع
بس انا يا
حاسس ان انت ظالم
عمك نابليون يا عزيزي
كان بيقول في مذكراته
ان منشوراته الاولانيه للمصريين كانت
بانصب علي المصريين اه
ولكنه نصب
مش بس يا عزيزي الفرنسيين
اللي سخروا من الشعارات
بعض المصريين نفسهم
كانوا فاهمين ان دا كلام فاضي
وكان باين في تصرفات بعض الجنود الفرنسيين
ان كلامهم عن احترام العقيده دا نصب في نصب
ومش علي فكره
الاهالي في اسكندريه
كانوا كل شويه يشتبكوا مع الجنود الفرنسيين
عشان عساكر الحمله
بيقضوا حاجتهم علي جدران المساجد
وفي المقابر
بعيدا عن احترام العقيده دا شيء مخيف
وبنلاقي دايما حاله غربه
بين المصريين والمستعمر
مثلا العالم الفرنسي بيير بيرني
كتب وبيقول عن وجوده في مصر في وقت الحمله
موضوع الكلاب دا كان غريب جدا
الجبرتي كان بيقول ان الكلاب
كانت بتهوهو علي الفرنسيين كل ما تشوفهم
بسبب لبسهم الغريب
ودا يا عزيزي
بيشرحلك عقليه نابليون بونابرت
اللي بالفعل بينجح
انه يقضي علي الثوره في ايام بس
ويومر باعدام من مشايخ الازهر
ويومر ان جثث الشهدا تترمي في النيل
عشان الجثث تمر علي مدن الدلتا كلها
او زي ما قال في منشوره
في عباره قاسيه بتتنافي
مع كل الكلام الجميل اللي كان بيقوله
والحمصيه اللي كان بيضربها في المولد
صحيح يا عزيزي ان الفرنسيين
عرفوا المصريين المطبعه لاول مره
ولكن المصريين عرفوها كاله للدعايه السياسيه
سلاح بينشر التهديد والخوف والبروباجندا
وتاثيره يمكن يبقي اكبر من البندقيه
مش اله زي ما نابليون بيقول
هدفها انها تنشر العلم والمعرفه
كمان خد بالك الحمله لما بتفشل
الفرنسيين بياخدوا المطبعه معاهم
وهما منسحبين
ويمشوا من غير ما يعلموا مصري
ازاي ممكن نعمل مطبعه او حتي نشغل مطبعه
دا يا عزيزي بالظبط زي العريس
اللي لما يترفض
بياخد الشوكولاته معاه وهو ماشي
او يحطولهم لمون في الفيريرو روشيه
خليني يا عزيزي اقولك ان المطبعه
كانت جزء مهم من كيان اشد ضخامه
نابليون اسسه في القاهره
وتحديدا في السيده زينب
هذا الكيان هو المجمع العلمي
المجمع العلمي
نابليون اصدر قرار بتاسيسه
بعد دخوله القاهره بفتره قليله
وخلاه مقر ل عالم
في الرياضيات والفلك والمناجم
وفي الهندسه والطب
ودا لان نابليون كان عارف كويس
ان اه الحملات العسكريه ممكن ننتصر بالسلاح
ولكن تاسيس مستعمره جديده محتاجه علم وعلماء
وفي بيان تاسيس المجمع
بيقول بونابرت ان هدفه من الخطوه
يا لهوي عليه وعلي حنيته
مش بس كدا نابليون قال كمان
ان هدفه نقل فنون اوروبا
الي شعب نصف متخلف ونصف متحضر
بدا يلبخ
الحقيقه المجمع العلمي
كان محل اعجاب بين كبار المصريين
من الاعيان والعلماء
اللي كان بيتسمحلهم بسهوله
ان هما يدخلوا هناك
ويتفرجوا علي ادواته
ويمكن في كتابه الجبرتي
عن المجمع العلمي
هنلاقي استفاضه في شرح الاجهزه اللي هناك
وكمان طريقه تشغيلها
وبيختم كلامه بحاجه
تبين شعوره بالانبهار لما بيقول
نابليون كان عنده افكار مهمه
طرحها علي العلماء في المجمع
زي بناء المستشفيات
وكليه لتعليم الطب الحديث
وغيرها وغيرها من المشروعات
ويمكن دا اكتر حاجه
خلت كتير من المورخين معتقدين
ان الحمله الفرنسيه هي اول لحظه
لدخول العلم الحديث لمصر
لبدايه التغيير الكبير اللي حصل في تاريخها
ولكن هل هذا فعلا ما حدث
او ما يحاولون قول انه حدث
بس هو ما حدثش ولا حاجه
لما نمشي ورا قصه علماء الحمله الفرنسيه
بنلاقي ان كل العظمه
وراها حكايات كتير مظلمه
زي ان علماء الحمله الفرنسيه
عانوا من الاحتقار والازدراء
مش من المصريين ولكن من الجنود الفرنسيين
اللي ما كانوش فاهمين
الناس جايه تعمل معانا
ونلاقي العلماء في كتبهم بيشتكوا
ان الجنود بيقللوا منهم
وانهم كانوا مجرد ورده حلوه
في عروه جاكته الجنرال
ووقت الجد اوامر الجنود هي الاهم
واحد من العلماء دول
وهو جوفارا سان هيلار
بيقول في مذكراته
ان العلماء الحمله البايسين راحوا مصر
لمجرد ان نابليون كان طمعان
في بعض الجمل المديح اللي تتضاف لتاريخه
كل دا كان ممكن يعدي
العلماء يستحملوا عشان ال بتاع الراجل
واهو منها رحله استكشافيه
وبنشوف اراضي جديده
ولكن اللي كان صعب علي العلماء الفرنسيين
ان هما يتعايشوا معاه
انهم دايما كان بيصدروهم للمصريين
يعني مثلا المهندسين الفرنسيين
كان بيتم استخدامهم في مشاريع توسيع الطرق
فالمصريين يشوفوا قدامهم
مهندس فرنسي بيهد المساجد والبيوت
مش بونابرت اللي قايله
والاحصاييين بتوع الرياضيات والاحصا
بيشوفهم الشعب
وهما بيسجلوا البيوت والدكاكين
عشان يتفرض علي المصريين ضرايب ورسوم
هنا برضه شافوا العلماء مش اللي باعتهم
والاطباء اللي كانوا بيدخلوا البيوت
عشان يفتشوا علي المعايير الصحيه
يكشفوا علي الناس بالعافيه
ويفرضوا غرامات علي اللي مش ملتزم
الدكتور دا يعني غاوي ينزل يقتحم البيوت
لا هو جاتله اوامر
عشان كدا يا عزيزي
لما قامت ثوره القاهره الاولي
العلماء دول كانوا اول اهداف الثوره
وساعتها اضطر عدد كبير منهم
انه يمسك بندقيه لاول مره في حياته
عشان يدافع بيها عن نفسه
الجنرال كافاريللي
المشرف علي المجمع العلمي
الثوار اقتحموا بيته ودمروا الالات اللي فيه
هما دمروا الالات ليه يا
عزيزي وقتها ما كانوش المصريين يعرفوا
ان اسمها الات اصلا
ودا لان الفرنسيين ما اهتموش اطلاقا
ان هما يعلموا المصريين حاجه
العامه ما كانوش يعرفوا حاجه
عن استخدام وفوايد الالات
صحيح الفرنسيين عرضوها علي الكبار والاعيان
ولكن دا كان من باب التفاخر
مش من باب الافاده
وجاهل الشيء يا عزيزي طبيعي انه يعاديه
بص مثلا اواخر ايام الحمله في مصر
لما بتقرر الحمله انها تعمل مصنع نسيج
اللجنه المشرفه علي المصنع
قررت ان المصريين ما يبقاش ليهم دعوه بيه
لا يشتغلوا فيه ولا يخشوا الورش
وناقص حتي ما يلبسوش منه
لما جت الحمله تسيب مصر
المصنع دا اتدمر بالكامل
عشان اسرار الصناعه الفرنسيه
ما تتنقلش لحد تاني
كمان يا عزيزي ما تنساش حاجز اللغه
لا المصريين اتعلموا فرنساوي
ولا الفرنسيين اتعلموا عربي
وبصراحه برضه يا عزيزي هما قعدوا سنين
فما لحقوش يعني
وخليني اقولك ان تجربه العلماء
في ثوره القاهره الاولي
خلتهم طول الوقت خايفين يرتبطوا بالمصريين
حاجه تانيه مهمه يا عزيزي
صحيح العلماء الفرنسيين
عاشوا حاله من البحث والتنقيب الدايم
راحوا معابد الاقصر واسوان واستكشفوها
نقلوا الكتابات علي جدرانها
علي امل ان يقدروا يفكوا رموزها
ونقبوا في الصحاري وجمعوا معادن
ولكن كتير من اللي جمعوه دا
ضاع في نهايه الحمله
اما علي ايد الانجليز اللي خدوا منهم
اثار زي حجر رشيد والحوض المرصود
او تم تدمير دا علي ايد جنود الحمله نفسهم
بعض الجنود يا عزيزي كان فاكر
ان العلماء دول كان معاهم كنوز
مهو بينقبوا في الصحرا وبيمدوا ايديهم
ويخبوا الحاجات باهتمام
اكيد طلعوا بمصلحه كويسه
وهنا سرقوا الصناديق عشان بعد كدا يكتشفوا
ان ما فيهاش غير شويه عينات حجاره
بيتعمل عليها دراسات للمعادن
عشان العالم من دول
ينشرلي ورقه هنا ولا هنا
فراحوا الجنود مدمرينها
فين الكنوز
دا غير المخطوطات اللي دمرها الجنرال مينو
القايد التالت في الحمله الفرنسيه
خوفا من انها تبقي اثار عسكريه
تقع في ايد الجيش الانجليزي
يا عيني يا علي العالم الفرنسي
يعني سرقوا حاجاته وكانوا بيصدروه
في وش المدفع قدام المصريين
والكلاب كانت بتجري وراه
انا صعبان عليا اوي العالم الفرنسي
عزيزي ما تجرب يصعب عليك
المواطن المصري من مصر جرب
خليني اقولك ان في نهايه
اغلب جهود العلماء الفرنسيين راحت
ما فضلش منهم غير حاجتين مهمين
الحاجه الاولي اكتشاف حجر رشيد
والحاجه التانيه كتاب وصف
اللي ما ظهرش بشكل كامل
غير بعد نهايه الحمله ب سنه
وطبعا باللغه الفرنسيه
اللي كان وقتها ولحد النهارده
مصريين قليلين اللي يعرفوها
في فبراير بيقرر نابليون
انه يكمل حملته ويروح الشام
ومن جديد هي نفس ال
يبعت منشور احترام الاسلام
والبابا ويفكرهم برحلته لايطاليا
ويقول انا اصلا مسلم
ويلبس بقي طاقم باب الحاره
ويا عيب الشوم
كان عندي بعض المبادي الشاميه
اللي حبيت انشرها بيناتكم
اخاء حريه انسانيه
في البدايه يا عزيزي
نابليون بيحقق نجاحات سريعه

فبيستولي علي غزه والرمله واللد
ولكن لما بيوصل يافا
وبيحاول اهلها انهم يقاوموه
بيظهر برضه الوش التاني
بتاع نابليون بونابرت
قايد الانسانيه ومحترم الاسلام
بيومر بقتل اسير استسلموا
من اهل يافا
بعد ما كان اداهم وعد بالامان
ولما حس يا عزيزي ان قتلهم هيبقي مكلف
وهيحتاج رصاص كتير شويه
حوار رصاصه دا محتاج
وصداع صوت عالي
فيومر جنوده ان هما يوفروا الذخيره
ويطعنوهم بسونكي البندقيه
هنقعد نضيع الرصاصات بتاعتنا هه
خليني اقولك يا عزيزي
ان سبب القتل اصلا
علي حسب بعض المصادر يعني
ان لم يكن هناك اكل وشرب يكفي الناس
قتلهم يا عزيزي بخل مش شر
ولما بتوصل اخبار الاعدامات لوالي عكه
احمد باشا الجزار
بيقرر مع اهل عكه الصمود لحد اخر نفس
مش هنستسلم عشان ما يحصلش فينا كدا
ولما بيبدا نابليون حصاره لعكا
القدر بيهدي اهلها هديه جميله
مرض الطاعون بيبدا ينتشر وسط جنود نابليون
يموت منهم كل يوم عشرات
وبعد شهرين من الحصار والمرض
بيعمل نابليون واحده
من اسوا افعاله الاخلاقيه
اللي بتبين مدي انتهازيته
فيومر باعطاء مرضي الطاعون
اللي في الجيش بتاعه
جرعات من الافيون
طب ما حلو يا
كان بيروق عليهم
عزيزي كان بيديهم افيون
عشان يموتوا علي طول
الموضوع كان خالي من المزاج
نابليون يا عزيزي
كان عايزهم يموتوا
عشان ينهي مصدر العدوي
في نفس الوقت
بتوصل لمصر اخبار عن صمود عكا
وفشل نابليون مره ورا التانيه في اقتحامها
خد بالك يا عزيزي
دايما عكا في التاريخ دخولها صعب
فاكر صلاح الدين ووالي عكا والقصه
حاجتين يا عزيزي
ما تحاولش تخشهم عكا وروسيا
عشان كدا يا عزيزي فيه مثل شعبي يقولك
يعني انت فتحت موضوع صعب
هنا المصريين بيبداوا ثورات جديده
ولكن المرادي مش في القاهره
في الريف وفي الدلتا
كل يوم منطقه جديده بتثور
من الشرقيه لاسكندريه لدمنهور
حتي في جزيره فيله في اسوان
بتندلع الثورات وبيحاول يخمدها الفرنسيين
بمنتهي الوحشيه والقسوه
وبدون شيء من الرحمه
الجنرال لانوس اللي قاد الفرنسيين
في مواجهه ثوره دمنهور
كتب في تقريره بعد اخماد الثوره
دا انت كدا مش لانوس دا انت سانوس
في الوقت نفسه
بتبدا توصل اخبار مقلقه لمستر
العثمانيين بيجهزوا جيش
رايح لابو قير في مصر
عشان يستعيدوها تاني
ساعتها نابليون بيقعد مع نفسه كدا
مع ال بتاعه
ويدرك انه غالبا مش هيعرف يفتح عكا
وكمان ممكن يخسر مصر
فيقرر ينسحب ويرجع القاهره
ومن جديد بتشتغل مطبعه القاهره
وتطبع بيان بيقول ان نابليون انتصر
يا ابن الكدابه
المطبعه تطبع بيان بيتقال فيه
ان نابليون انتصر انتصار عظيم في عكا
وانه سواها بالارض وخلي اهلها يهربوا
يا ابن الكدابه
انا بتاعه كتب ابحاث ورق علمي
التحوير اللي الراجل دا بيقوله
انا ما ليش فيه
ولكن المرادي المصريين ما صدقوش منشوراته
نابليون نفسه
ما كانش عارف يصدق منشوراته
لانه كان عارف الحقيقه انه انهزم
هزيمه قد يكون معناها نهايه حملته في الشرق
او زي ما قال في مذكراته بتعبيره
بعد وصول نابليون بايام
بيوصل الجيش العثماني لابو قير
وبينجح انه ينزل جنوده هناك
ويقابل الفرنسيين
في معركه ابو قير البريه
اللي بينتصر فيها نابليون انتصار مبهر
ولكنه ما يلحقش ياخد نفسه
من الاخبار الوحشه اللي بتجيله
بتوصله اخبار من فرنسا
ان الجيوش الفرنسيه بتواجه مشاكل
في ايطاليا والنمسا
وان فرنسا نفسها بقت مهدده
ساعتها بيقرر نابليون
في منتهي السريه انه يسيب مصر
وقبل ما يمشي بيوم واحد بس
بيبعت رساله لالصدر الاعظم في اسطنبول
بيطلب فيها الصلح مع العثمانيين ويقوله
يسافر نابليون وهو بيفوض
الجنرال كليبر للقياده من بعده
من غير حتي ما يكلف نفسه انه يقابله
ويكتفي انه يبلغه في رساله
انه هيسافر هو بقي عشان عنده مشغوليات
وانه طلب الصلح مع العثمانيين
اتصرف انت بقي في الاوضاع في
وظبط كدا وابقي عرفني انت عملت
وبيقوله بشكل واضح
عشان بس ابقي صريح معاك
لو ما جالكش امدادات من

انبطح
سقف مفاوضاتك مع العثمانيين مفتوح
السلطان لو طلب منك اعمله
حتي لو وصلت ان احنا ننسحب من انسحب
الحمد لله انها جت علي اد الانسحاب
ومن هنا يا عزيزي بيبدا عهد كليبر
طبعا الطلبه عارفين هيحصل فيه
بيبدا عهد كليبر في سبتمبر
بسم الله ما شاء الله
بجيش محطم وازمه ماليه وقايد هربان
ومفاوضات مع العثمانيين للانسحاب من مصر
بتوصل في النهايه
لتوقيع معاهده العريش سنه
بين الفرنسيين والعثمانيين
والاتفاق علي انسحاب فرنسا من مصر
واشبعوا بيها
ويبدا بالفعل الجنود العثمانيين
يتقدموا من ناحيه الشام
عشان يستلموا القاهره من فرنسا
ولكن انجلترا حليفه العثمانيين
كان لها راي تاني
مش انبطح
يبقي ما تحسبوهوش انسحاب
الفرنساويين دول يستسلموا كاسري حرب
هنا الكلام ما يعجبش كليبر
ويقرر يقلب الترابيزه
ويواجه الجيش العثماني
اللي جاي ناحيه القاهره
ويهزمهم في عين شمس ويطردهم بره مصر
ولكن مجموعه من قوات الجيش العثماني
بتنجح انها تتسلل وتخش القاهره
وتقول لاهل القاهره
ان الفرنسيين رجعوا في كلامهم
مش ناويين علي الانسحاب
وناويين يكملوا في دور المحتل
وهنا يبدا اهل القاهره ثورتهم التانيه
الثوره اللي بتبدا من منطقه بولاق
والمرادي علي عكس الثوره الاولي
ما يكونش السلاح بتاعهم نبابيت وسكاكين
لا المصريين بيستولوا علي المدافع
ويعملوا مصنع بدايي لصناعه القنابل
عشان يواجهوا الحمله الفرنسيه
وهنا كليبر يحاصر القاهره
ويحرم اهلها من الاكل والشرب
ويومر مدافعه انها تقصفها ليل ونهار
ورغم صمود اهل مصر لمده شهر تقريبا
لكن مقاومتهم بتنهار في النهايه
ومن تاني بيدخل الجيش الفرنسي القاهره
وبيخوض حرب شوارع مع الثوار
بتكون اقسي معاركها في بولاق
لما رجالتها بيتحصنوا
في مسجد ابو العلا المشهور
ويحاولوا يصدوا الفرنسيين
اللي ما بيمشوش
غير وكل اللي جوا الجامع اموات
وبعدها يحرق الفرنساويين
بولاق واحياء تانيه في القاهره
وبينتقموا من اهلها ابشع انتقام
فيقبضوا علي الستات
ويعذبوا الشيوخ وينهبوا البيوت
ويفضل الوضع علي كدا
لحد ما يطلع كليبر اوامر في ابريل سنه
بوقف القتل وانهاء التنكيل باهل القاهره
ولكن يا عزيزي زي ما انت ممكن تبقي عارف
الزمن لا يمهل كليبر وقت طويل
عشان يلحق يصلح من اللي عمله
وفي يونيو سنه
بيكون كليبر في حديقه بيته في الازبكيه
بيتمشي مع كبير مهندسين الحمله الفرنسيه
فبيظهرلهم شحات عايز صدقه
فيشاورله كليبر
بالعربي يقوله ما فيش ما فيش
الشحات يبدا يتوسل اكتر
ويقرب من كليبر عايز يبوس ايده
كليبر ما يحترمش نفسه
زي نور الشريف ويقوم ساحب ايده
لا دا يمدهاله عشان يبوسها
هنا يا عزيزي
يقوم الشحات ماسك ايده وشاده ناحيته
ويقوم ضاربه طعنات
بالخنجر اللي كان مخبيه بين هدومه
الضربات اللي بتقتل كليبر في الحال
يحاول الشحات انه يهرب ويستخبي
لكن العساكر بتلاقيه وبتقبض عليه
ونعرف بعدها انه ما كانش شحات ولا حاجه
ولكنه واحد من مجاورين الازهر
ومن الشخصيات التاريخيه الاشهر
بسبب اللي عمله
وبسبب العقاب اللي ترتب علي اللي عمله
سليمان الحلبي
في منطقه تل العقارب في القاهره
بتنعقد محاكمه سليمان الحلبي
وفي وسط الحضور
بيكون قاعد في هذه المحاكمه العلنيه
مورخنا الشهير الجبرتي
اللي بيسجل تفاصيل المحاكمه ووقايعها
وما بينفيش انبهاره
باول محاكمه معموله علي النظام الحديث
اول مره يشوف حاجه بالشكل دا في مصر
كان مبهور بضمانات العداله اللي موجوده فيها
زي ان المحاكمه تكون علنيه
وفيه تقرير من الطبيب الشرعي
علي اصابات الجنرال
وتقرير الجراح عن اصابات كبير المهندسين
ومناقشه القضاه للشهود
وفيه محاضر وسين وجيم ودلايل
ونواجه الشهود بالمهتم
ويحضر وكيل بالنيابه عن المتهم
وبعد الحكم
بيتم طباعه حيثيات الحكم ب لغات
العربي والفرنسي والتركي
واللي بيتشرح فيها
ليه تم الوصول لهذا الحكم
مشهد غريب جدا علي المصريين وقتها
بيخلي الجبرتي
يشيد بالمحاكمه وبالفرنسيين
اللي قال عنهم ان هما
طب يا ما الفرنسيين حلوين اهو
امال ليه شتمتهم في الاول
الحقيقه يا عزيزي ان اعجاب الجبرتي
بالمحاكمه اللي عملتها الحمله الفرنسيه
بالشكل الحديث اللي هو شافه
بيعرفنا شكل الوضع في مصر وقتها
والظلم اللي كان ممكن يحصل
من بعض حكام المماليك او العثمانيين
ولكن الحداثه اللي عجبت الجبرتي
قد تكون قشره خارجيه لطيفه
بتخبي وراها واقع تاني
لان اللي حصل
بعد انتهاء هذه المحاكمه العادله
اللي كل حاجه فيها متستفه بالورق
بتبدا عمليه تعذيب بشعه
لسليمان الحلبي علي ارض الواقع
خلوه يشوف كل الناس
اللي كانت عارفه انه رايح يقتل كليبر
وما بلغوش عنه يشوفهم وهما رووسهم بتتقطع
واجسادهم بتتحرق قدامه
وبعد كدا ياخدوه يحرقوله ايده اليمين
وينفذوا فيه واحد من اشهر واقسي
احكام الاعدام في تاريخ مصر
بانهم يا عزيزي يحطوه علي الخازوق
الخازوق يا عزيزي لو انت ما تعرفش يعني
هو جسم صلب بيتم ادخاله من فتحه شرج الانسان
لحد ما يطلع من بقه
ما هماش بس يا عزيزي بيعملوا كدا
العمليه يا عزيزي
لازم تحصل بحرفيه شديده
عشان ما تعديش وهي داخله علي مقتل
احنا عايزين الراجل
يفضل متعلق عايش بي ما يموتش
ويمر بتجربه بطييه لحد ما يموت
بعد موت سليمان بتتساب جثته في العراء
تنهش في جثته الطيور الجارحه
وبعدها بياخد احد العلماء الفرنسيين جمجمته
عشان يعرضها علي طلبه كليه الطب
يدرسوا عليها سمات الانسان المتعصب
وبعدها بتنتقل لمتحف الانسان
في العاصمه باريس
وتفضل معروضه هناك لحد النهارده
بييجي بعد موت كليبر
اقدم قاده الحمله الفرنسيه جاك مينو
الراجل اللي كان
محل سخريه الجنود الفرنسيين
بسبب ضعف شخصيته وبدانته المفرطه
بشكل كان يتنافي في وجهه نظرهم
مع كونه قايد عسكري
وعلي عكس كليبر
الراجل دا بيبقي مصمم علي البقاء في مصر
لدرجه انه بيعلن دخوله الاسلام
وبيسمي نفسه عبد الله جاك مينو
وبيتجوز من مصريه مسلمه
وهي زبيده البواب بنت احد تجار رشيد
ولكن العثمانيين والانجليز ما بيسكتوش
وبيجهزوا حمله جديده
لاخراج الفرنسيين من مصر
وبالفعل بعد شهور قليله
بينزل الجنود الانجليز في ابو قير
ويكسبوا الفرنسيين في معركه كانوب
ويحاصروا الجنرال عبد الله جاك
في اسكندريه
اما جيش العثمانيين اللي جاي من الشام
فبيتقدم لغايه ما يقابل الفرنسيين
في بلبيس في الشرقيه
ويهزم الفرنسيين برضه
وهنا يا عزيزي
تلاقي الحمله الفرنسيه نفسها وسط حصارين
وبيكون واضح للكل ان نهايه الحمله اوشكت
وفي يوليو بيوقع الجنرال بليارد
علي استسلامه في القاهره انا مروح
وبعده بيستسلم الجنرال عبد الله جاك
في اسكندريه
اتفاقيتين استسلام بينصوا علي السماح
لجنود الحمله الفرنسيه ان هما يخرجوا
الحمله يا عزيزي اللي بدات ب الف جندي
كانت خسرت اكتر من نصها
خسروا اكتر من نص جنودهم
في خلال سنين في معارك مرهقه
معلش يا
حاجه انت تقريبا سقطتها
راح فين
ازاي قاعد كل دا في
وسايب الناس يحصل فيها كدا
خليني اقولك يا عزيزي
ان نابليون كان خلاص
عمل اللي هو عايزه
من الحمله الفرنسيه علي مصر
وكان ادرك قبل حد تاني
ان هي فشلت تماما
اول حاجه
بسبب بعد المسافه بينها وبين فرنسا
وتاني حاجه بسبب وجود
الاسطول الانجليزي القوي جدا
اللي موجود في البحر المتوسط
الاسطول اللي كان حارم مصر من امدادات
وبالتالي
نابليون فقد اهتمامه بمصر تماما
انا مالي بكل دا
انا هارجع البلد الارياف
اربي الصغير
واتفرج علي
فقره قبل ما انام
نابليون خلاص
كان دفن احلامه بخصوص مصر
خد المجد واللقطه والكام صوره والكام معركه
وريح دماغه
زي ما قلنا ورده في عروه الجاكته
تقدر تشوف دا في المملوك
اللي نابليون خده معاه من القاهره
اللي فضل ملازم نابليون طول حياته
واللي كان حريص انه يبقي قدام مواكبه
ويظهر في كل اللوحات اللي بتترسمله
بلبسه الشرقي المملوكي
عشان يفكر الناس بحملته علي الشرق
انا معايا عبد
وبالتالي
الصوره قدام الفرنسيين او الاوروبيين
تتخلد علي ان نابليون غزا الشرق
واهو الدليل معاه عبد مملوكي
بيظهر في كل صوره
كان ممكن يا عزيزي الحمله
تبقي حدث زي حدث عسكري حصل وانتهي
ولكن المورخين والادباء الفرنسيين
ومن وراهم نابليون
اللي كان بقي امبراطور فرنسا خلاص
كان حريص انه ياكد طول الوقت
ان حملته غيرت تاريخ مصر
وكانت بدايه لعصر تحديث مصر
بيقول المورخ الفرنسي الان ديكو
ولكن لما نساله
شعاع النور دا غير في مصر
ما بنلاقيش جوابات واضحه
المصريين اه صحيح شافوا المطبعه
ودا اختراع مهم
بس شافوها وهي اداه للخداع
المصريين كمان عرفوا
يعني محاكمه حديثه عادله
بس شافوها وهي بتنكل بيهم
عرفوا المدافع المتطوره وشكل الجيوش الحديثه
بس شافوها وهي بتدمر العاصمه بتاعتهم
وارد يكون دا الشعاع
اللي بيطلع من الظلام نور
تاني يا عزيزي احنا مش بنحاول نقول
ان كلها حاجات ما كانش ليها لازمه
وان المصريين ما اتعلموش كتير
من وجود الفرنسيين دا اكيد
ولكن الفرنسيين ما كانوش
بيعملوا الحاجات لله وللوطن
ما كانوش بيعملوها
عشان يا حبه عيني صعبان عليهم المصريين
ازاي عايشين من غير حداثه
ازاي كل يوم بيصحوا
مش عارفين ان فيه مطبعه
بدليل ان هما لما مشيوا
دمروها وخدوا كل حاجه معاهم
عشان فيه ناس بتقعد تماركت
احنا اللي اه انت اللي قدمت شاطر
بس قدمتها ليه ما عشان تسرق وتنهب وتقتل
صحيح يا عزيزي وقت ما جت الحمله
كان هناك فتره ركود علمي
بس قبلها كان فيه حصيله
علميه وتاريخيه كبيره في مصر
كان ممكن يبقي المصريين متاخرين
في بعض الجوانب
بس متقدمين وكويسين في حاجات تانيه
يعني مثلا الاطباء الفرنسيين استغربوا
لما لقوا المصريين
عندهم طريقه احسن لتجبير العظام
ازاي تعمل جبيره عشان تعالج الكسور
كمان علاج امراض العيون
اللي اتعلموها من المصريين
وبداوا يستخدموها هما كمان
مستشفي الرمد يا عزيزي في مصر القديمه
هي مستشفي الرمد من يومها
والسوال التاني يا عزيزي ما هي الحداثه

لان السرديه اللي في صف الحمله الفرنسيه
بتعرف معايير الحداثه
وفق المعايير الاوروبيه
واي حاجه مش شبهها
هي تعريف للتخلف والتاخر
ما حدش بيفترض ان التحديث والرقي
ليهم وجوه كتيره
طبعا وجه القوه وجه مهم
ولكنه ليس الوجه الوحيد
وحتي لو افترضنا
ان الحضاره الاوروبيه هي النموذج المثالي
يعني ما كانش فيه فرصه احسن
تعلمونا المثاليه غير بالاستعمار
مش كان ممكن يحصل الموضوع بالتواصل
بعثه هنا وفد هناك
جامعه فرنسيه جامعه امريكيه
يا عمي طب حتي سيبوها تحصل بالزمن
حد يجيله عقد عمل يروح هناك ينبسط
يرجع يقولنا
يا جماعه دا الفرنساويين دول حلوين
هما ابتدوا يعملوا كدا بعد كدا
احنا عندنا هنا في مصر حاجات كتيره
من دول ما استعمرتناش
التوكتوك الشاورما السوري
ال ال
اغزونا بال
الحاجه الحلوه كدا كدا بتوصل
كان ممكن والله نغفرلكم حاجات كتيره
عشان البطاطس المحمره
وزي ما بيقول المفكر الامريكي
كريستوفر هيرولد
في كتابه في
ان فيه حاجه اسمها حتميه حركه التاريخ
وان علماء الحمله الفرنسيه
لو ما كانوش راحوا معابد الاقصر
فدا مش معناه ان بالضروره
اثار الفراعنه كانت هتفضل مجهوله طول الوقت
يعني لما حد يقولك
ان الفرنساويين هما اللي عرفونا عن حضارتنا
لا مش بالضروره كان هنفضل كدا يعني
الراجل دا وجهه نظره ان التاريخ بيحتم
ان حاجات هتتعرف في وقت معين
لو ما كانش الفرنساويين عملوها
كان حد غيرهم عملها
زي الاكتشافات العلميه يا عزيزي
دا ما بيحصلش عشان فيه شخص معين
ظهر في اللحظه المعينه
هناك حتميه تاريخيه وسياق
هتقوده انه يعمل الاكتشاف دا
وبالتالي تلاقي افكار كتير علميه
او او او بيوصلولها في نفس الوقت
وخليني اقولك يا عزيزي في النهايه
ان احيانا الشر بييجي في ايده خير
واحيانا الخير بييجي وفي ايده شر برضه
عشان تبقي عارف
الشر والخير يا عزيزي في العالم
زي الشاي بلبن كدا
ولكن يا عزيزي دا مش معناه ابدا
ان الشر والغزو والاستعمار
والاحتلال وسفك الدماء وظلم الناس
عوامل ضروريه
عشان نجيب التحديث والخير للمستقبل
عادي ممكن نعمل عادي بتيجي
واحنا بناكل هذا ال
نشوف الحلقات اللي فاتت
ونشوف الحلقات اللي جايه
ننزل نبص علي المصادر
ولو احنا علي اليوتيوب نشترك علي القناه
خليني اقولك يا عزيزي
ان الاهلاويه عارفين كويس اوي
ان فرنسا مش دايما
بييجي من وراها حاجات كويسه
انتوني موديست دا
ما شاء الله تبارك الله مدفوع فيه اد كدا
لعب مباريات شرب كبايات شاي واتطرد
والله ما فيش في تاريخهم
غير العيش الفرنساوي
