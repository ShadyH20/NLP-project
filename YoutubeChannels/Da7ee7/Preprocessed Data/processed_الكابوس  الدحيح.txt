وبكدا نكون اثبتنا بالارقام
ان المال لا يصنع السعاده
ولكن البيتكوين ممكن يصنعها عادي
بس كدا حد عنده سوال
اه انا عندي سوال
اتفضل
بص بالنسبه للرساله
انا ما عنديش اسيله
الرساله وصلت
بس انا عندي سوال واحد
انت مش لابس البنطلون ليه
بنطلون
لا ما تضحكش عليا
انت ما تضحكش عليا انت كمان
وانت ما تضحكش عليا انا راجل محترم
لا لا
لاااا
لا
كان كابوس
انا في امتحان لجنه
يلا يا جماعه باقي دقايق
والم ورق الامتحان العربي
دقايق امتحان عربي
مكتوب بالروسي ليه
مكتوب بالروسي ليه
انا ما ذاكرتش
لا لا
لاااا
لا
كان كابوث
كابوث
فين سناني
سناني شناني
لا لا
لاااا
لا
يا حبيبي كابوس
كابوس يا حبيبتي كابوس
كابوس عامل ازاي
زي دا
دا
بخ
بخ
لما اقولك بخ يبقي تبخ
حاضر ها بخ
اعزايي المشاهدين
السلام عليكم ورحمه الله وبركاته
اهلا بيكم في حلقه جديده
من برنامج الدحيح
في القرن ال
عالم التشريح الايطالي لويجي جالفاني
كان في معمله
بيبحث في احد الظواهر
لما المساعد بتاعه لمس بالمشرط عصب
في ورك ضفدعه كانت متثبته بدبوس
وهنا حصلت شراره واتحركت عضلات رجليها
جالفاني ساب اللي في ايده
وفضل يكرر التجربه
طب الضفدعه
الرجل ما كانش مهتم
كان مهتم يفسر اللي حصل دا
ونشر في مقال شديد الاهميه عن شغله
وقدرتنا علي تحريك العضلات الميته
لما نلمسهم بين معدنين مختلفين
الظاهره اللي هيسميها
عالم تاني اسمه فولتا
الجالفانيزم او الجلفانيه
بمعني توليد تيار كهربايي
عن طريق تفاعلات كيمياييه
الفكره اثارت اهتمام العامه
فاتجرا ابن اخوه جيوفاني الديني
وخد الفكره وطبقها علي انسان ميت
وفي عرض سنه
جاب جثه احد المجرمين المعدومين في لندن
وحفز وشه كهرباييا
فلقي ان فكه بيرتعش وعضلات وشه بتتحرك
والاكثر رعبا
وخد بالك من يا عزيزي عينه فتحت
يا ساتر يارب
في جزء تاني من التجربه يا عزيزي
قدر يخلي الميت يحرك ايديه ورجليه
الموضوع دا يا عزيزي ارعب ناس كتير
وبقي زي اللبانه في بقهم
ما لهومش سيره غير هذه التجربه
ومن هنا انتشر مصطلح الجثه المجلفنه
العايده من الموت
حتي الباحثين
اتهوسوا بالعلاقه بين الكهربا والحياه
لدرجه ان بعضهم حاول يخلق حشرات
او ينفخ الروح في اشياء
في نفس الفتره في مايو
وبجوار بحيره جينيف في سويسرا
كانت الكاتبه ماري شيلي
واللي كان لسه عندها سنه
مع جوزها المستقبلي بيرسي شيلي
بيغيروا جو في سويسرا
في فيلا اللورد بايرون
شاعر الرومانسيه البريطاني
اللي كان عشيق اخت ماري شيلي
الغير شقيقه
انت بقيت نمام اوي
اللي دخلك في الاسره كدا
عزيزي انا عشيق المعلومه
والمعلومه هي اللي خليتني اتدخل
انا هخبي المعلومه عنك يا عزيزي مش هشتغل
المهم ان يومها الجو كان سيي
فاتحبسوا في البيت
والجو السنه كان استثنايي
اشبه بقصص الرعب
السنه اللي قبلها كان انفجر بركان ضخم
سبب تغيرات في الغلاف الجوي حجبت الشمس
وعاش الناس سنه كامله من غير صيف
رعد وبرق وامطار وضلمه
والاخت ماري رايحه تقضي اجازه مع جوزها
وبتضطر ماري وصحبتها الحلوه
يولعوا الشموع في عز النهار
او يتلموا حوالين نار الحطب يتدفوا
الاتنين الرجاله بيتكلموا والاختين بيسمعوا
وفي ليله قرالهم اللورد بايرون
قصه من قصص الاشباح
بهزر يا عزيزي ما تتخضش
واتحدي اللورد كل واحد في القاعده
انه يكتب قصه شبح احسن من اللي هو قراها عليهم
قصه من القصص اللي خرجت في التحدي دا
كانت لشبح بيمص الدماء
استوحاها بعدها ب سنين جون بوليدوري
ويحولها لذا فامباير
اول بطل خيالي مصاص دماء
لكن ماري ما كانتش لاقيه فكره
كل يوم يسالوها الفتي حاجه
وكل مره وهي متضايقه تقولهم لا
لحد ما في احد الليالي
جت سيره الجثث المجلفنه
وقدره الانسان علي انه يحرك الميتين
ماري سمعت كلامهم عن حدود الطب الحديث
في رعب واهتمام
ولما دخلت سريرها وسط اصوات المطر والرعد
رجعت الخيالات المرعبه تتجسد قدامها
وشافت شيء مخيف
جثه شاحبه ممده علي سرير وبتتركب حته حته
ولما يشتغل ماتور قوي
الجثه بترجع للحياه
بتصحي ماري مفزوعه
ولكنها جاهزه تحكي قصه رعب من خيالها
عن عالم شاب بيصنع مخلوق غريب
وهذا المخلوق بيهرب من العالم
ويقلب حياته لماساه
وتحولها لروايه الخيال العلمي الاولي
فرانكنشتاين
طبعا يا عزيزي فرانكنشتاين ليس الوحش
ولكن دا الراجل اللي عمل الوحش
الروايه اللي من تاليف ماري شيلي
هي في الاساس قطعه من كابوس
هذا الكابوس خلق ثوره
في ادب الرعب والثقافه الشعبيه
للاسف يا عزيزي مش كل كوابيسنا بتكون
بسيناريو واضح زي حلم ماري
المخ كل ليله
بياخدنا لعوالم خياليه من غير قوانين
اسالني انا يا عزيزي متبهدل في الموضوع دا
انا حلمت يا عزيزي
ان انا كنت راكب صينيه مكرونه بشاميل
وفي واحد اسمه صلاح بدير بيجري ورايا
مين صلاح بدير دا انا معرفش
لا هو صلاح محسن ولا هو صلاح فوزي
مين صلاح بدير
وبعدين يا عزيزي في اخر الحلم الدولاب وقع
لو يا عزيزي هتعيش سنه
فيه سنين منهم انت قاعد بتحلم
والله يا هما اكتر من كدا شويه
تقريبا اكتر من ساعتين كل ليله
بتقضيهم جوا الحلم
ومش حلم واحددا كذا حلم
وكل حلم ممكن يتراوح من ثواني معدوده
او تبقي احلام طويله تستمر من ل دقيقه
هتقولي يا بس انا ما بحلمش
عزيزي المشاهد الجميل
نادر جدا اما يكون في حد ما بيحلمش
معظم الناس اللي ما بتحلمش
بيكونوا ضحايا لتلف في المخ
حتي يا عزيزي بعض الاشخاص الفاقدين البصر
بيحلموا احلام بصريه
وبعضهم بيحلم باشكال مختلفه من الاحلام
المهم يا عزيزي انه بيحلم
احنا بس اللي بننسي من احلامنا
بعد دقايق تقريبا من الصحيان
والنسبه الاكبر منها بتكون احلام سلبيه
مخنا بياخدنا فيها لاماكن
احنا مش عايزين نروح لها
مهما كانت ثقافتك او بلدك
كلنا تقريبا شوفنا احلام متشابهه
بنقع من مكان عالي او بنتخانق مع حد
شريكنا بيخوننا او كاين غريب بيجري ورانا
او بنقع من فوق مبني
او دخلنا الامتحان واحنا مش مذاكرين
عريانين في مكان عام شخص عزيز علينا مات
متاخرين علي حاجه مهمه او اسناننا بتقع
انا يا عزيزي لحد دلوقتي
لسه بحلم بالميد تيرم
الله مش خلصنا تعليم
وفي ناس بتحلم بشياطين واشباح
واماكن مهجوره
مش شرط يا عزيزي كل حاجه سييه تبقي كابوس
الكوابيس بتسبب مشاعر تقيله
سواء قلق او حزن او غضب او احراج
لدرجه تصحينا من الحلم في نص احداثه
ولكن اللي بيصحوا مفزوعين وبيصرخوا دول
من غير ما يفتكروا هما حلموا بايه
دا اسمه نايت تيرور او ذعر ليلي
فجاه تلاقي الطفل صحي ودخل في نوبه من الصريخ
برعب ونبضات قلب متسارعه
لو افتكر حاجه شافها يبقي كابوس
كانه كبس علي نفسك لحد ما صحيت
الرسام السويسري هنري فوسيل
مثله في لوحته الشهيره
شيطان كابس علي صدر بنت نايمه
بعض المتخصصين في المساحه
بيسموه الجاثوم من جثم
وهي ممده علي ضهرها
الوضعيه اللي بيعتقد انها بتزود الكوابيس
وعلي شمال الصوره رسم انثي حصان مير
قال يعني اللوحه النايت مير
فيها ست نايمه وفي رسمه مير جنبيها
وقد تظن ان هو كدا يعني عمل نايتمير
اللي هو بليل نايت
والست بتحلم بحاجه وحشه
وجنبها رسمه مير فتبقي نايتمير
محبوكه يعني
بس بقولك يا عزيزي انت غلط
مقطع مير من كلمه ناي مير
اللي هي معناها كابوس مش بتعني الفرس خالص
مير كلمه باقيه من انجليزيه
العصور الوسطي
اسم شيطانه انثي بتاخد اشكال حيوانات
او بتغزو البيوت بالليل علي ضهر حصان
وتخنق النايمين
الالمان القدام كانوا بيعتقدوا
انهم يقدروا يمنعوها لو سدوا فتحه المفتاح
او يدخلوا السرير بضهرهم
او يسيبوا فردتين شبشب باصين للباب
او يحطوا شيء معدن في السرير
عشان يبعدوا هذه الروح الشريره
من فجر التاريخ يا عزيزي
والانسان بيحاول يتخلص من تجربه الكوابيس
التجربه اللي بتخلينا مش عارفين ننام
او خايفين من النوم
عشان مخنا ما يستفردش بينا ويعذبنا
ليه في كوابيس وايه جدوي وجودها
ليه يبقي احنا بنهرب من الواقع
فنقابله ابشع في صوره كابوس
ليه المخ بدل ما يخلينا ننتصر علي خوفنا
يهوله لينا في الاحلام
كل يا عزيزي اسيله جيده
هخرج وارجع اقولهالك اوكيه
في نظريات يا عزيزي اتحطت زمان
بتجاوب علي سوال مهم
ليه بنحلم وبنشوف كوابيس
ناس شايفين انها بتعلمنا دروس
او ان ليها دلالات ميتافيزيقيه
او حتي تنبو بالمستقبل
عندك الامريكان الاصليين
كانوا بيشوفوها نوافذ للروح
بيستقبلوا منها رسايل الاجداد
واضح يا عزيزي
ان جدي كان جعان في الحلم بتاعي
ولحد دلوقتي يا عزيزي مفيش طريقه نقدر
نثبت بيها بشكل علمي انهي من النظريات صح
لان العلماء ما يقدروش يختبروها في المعمل
والاحلام مش شيء موضوعي او شيء ممسوك
بتعتمد علي تجربه الحالم تجربه ذاتيه
ساعات بنحكي كابوس مرعب بالنسبالنا احنا مرعب
بس اللي بيسمعنا يسمع الكلام دا ويضحك
علي فكره تجربه المكرونه بالبشاميل
كانت سخنه ملهلبه
انا كان رجلي بتولع
تخيل انت عندك فوبيا من الكلاب
فحلمت ان انت وسط كلاب كتير
دا بالنسبه لواحد بيحب الكلاب
صوره عايليه كلابي
فهي في النهايه نظريات لتجربه ذاتيه الطبع
فرويد مثلا كان شايف
ان الاحلام بتعكس اللا وعي بتاعنا
ان كل حلم له محتوي ظاهري
اللي هي المشاهد اللي بنشوفها
ولكن هناك معني تاني خفي
رموز لو فكيناها نقدر نعرف رغباتنا العميقه
لان الاحلام في رايه بتمثل الرغبات
بنكتبها واحنا صاحيين بعقلنا الواعي
تخيل يا عزيزي ان انا في الحلم دا
بحاول ادور علي حاجه اعمق
غالبا اللحمه
كلام مستر فرويد فوق راسنا يعني
الاحلام ليها رغبه وكل هذا الكلام شكرا
بس مش كل الاحلام تحقيق لامنيات
ما حدش يتمني ان اسد يجري وراه
او يروح المدرسه ناسي البنطلون
هناك نظريه تانيه انسب بتقول
ان الاحلام هي اليه دفاع قديمه
ازاي انا اقولك ازاي
عزيزي المشاهد الجميل
عشان تنام انت بتمر ب مراحل
في الاول بتقعد علي السرير صاحي
تغمض وتروح في نوم خفيف
بعد كدا بتتعمق لدرجه النوم التقيل
لحد هنا ممكن تشوف مشاهد بسيطه
مش احلام ملحميه ولا قصص معقده
لحد بقي المرحله اللي بعدها
بعد ساعه ونص تقريبا من النوم
مرحله النوم الحالم
ال ال
العين بتبقي بتتحرك بسرعه تحت الجفون
كانها بتقلب في مشاهد
وبتستعرض معلومات بصريه
وهنا بيزيد التنفس
وضربات القلب تعلي وضغط الدم كمان
وعضلات الجسم كلها
تدخل في حاله من النشاط المنخفض
توتر العضلات او ال بيقل
والسبب ان علي حسب بعض التفسيرات ما بتقول
ان طريقه تكيفيه
عشان ما نتفاعلش مع الحلم بشكل ياذينا
انت مثلا لو بتحلم ان انت بتجري
لو مفيش حاجه تعمل لك هذا الشلل هتعور نفسك
ودا اللي بيخلي احد تفسيرات الجاثوم
او شلل النوم
بتقول اننا لسبب ما بنصحي في المرحله
في وقت بتكون عضلاتنا لسه مشلوله
في حين ان نشاط المخ في المرحله
بيكون تقريبا زي ما هو صاحي
بيستهلك نفس الطاقه
خصوصا مناطق الذاكره ومعالجه المشاعر
ال وال
فوالله علي حد علم المخ احنا صاحيين
و الحلم بالنسبه له موقف حقيقي
فيقدر يتصرف ويتوتر
فكان المخ واحنا نايمين
بيعمل محاكاه لاحداث مهدده ومخيفه
عشان لما تحصل في الحقيقه اكون جاهز لها
تتمرن في الحلم علي الفقد
والاحراج والمواجهه
ودي يا عزيزي
اسمها نظريه محاكاه التهديد
وبعض الدراسات بتقول ان الاطفال
اللي صحتهم النفسيه والجسديه مهدده
بيشوفوا كوابيس اكتر
من اللي عايشين في بييه امنه
بس يا انا كوابيسي عشواييه
يعني المحاكاه اللي المخ بيعملها
لما الاقي كلب لابس بدله
وسايق جرار زراعي
وبيرمي اقلام رصاص علي
المحاكاه اللي المخ عملهالي
في كابوس زي دا فين التدريب
بتمرنني علي يا اسطي
دا انت قالق راحتي ومبوظلي نومي
اللي هو اهم عامل
في الاستعداد النفسي والذهني
انا لو مش نايم كويس
ما انا هفشل ما انا هتعب نفسيا
كمان المخ بيختار مهددات مشحونه عاطفيا
مش شرط انها تكون تهديدات حقيقيه اه
السوال هنا
بقي المحاكاه والتدريب اللي في كدا
ليه فيه حاجه تنغص راحتي
انا عايز انام واصحي فايق
واشوف الدنيا واتعامل معاها
و احقق انجازات فيها تمنع الاخطار
لو انا مش نايم ومش مركز هتخانق
وهعمل مشاكل هتوديني في داهيه
وهنا يا عزيزي بتيجي نظريه
بتقولك الاحلام ليس لها معني
ولكن ليها اثر جانبي للي بيحصل في المخ
جذع المخ مثلا
الحته اللي ماسكه المخ بالحبل الشوكي
بيكون نشيط عشان ينظم ضربات القلب
والتنفس والتوازن
كمان القشره البصريه والجهاز الحوفي
اللي هوا ال
الجزء اللي في دماغنا
اللي له علاقه بالمشاعر
هنا بيكون فيه تراكين شغالين مع بعض
تراك بيعمل مهمه فسيولوجيه عادي
والتاني بيتفاعل
مع الاشارات العصبيه العشواييه
لما نصحي نحاول نكون قصه
من المشاهد والافكار اللي شفناها
لان ببساطه
دماغنا دايما مهووسه بالبحث عن المعني
انا يا عزيزي مفيش حاجه مضيعاني
غير اني ببحث دايما عن المعني
الجزء الوحيد يا عزيزي
اللي بيقل نشاطه وقت الحلم
هو الفص الامامي الجبهي
دا يا عزيزي في فصوص المخ
دا الجزء العاقل
دا اللي مسيول عن المنطق والاستدلال
دا وقت الحلم بيطفي
الجزء دا اول ما ينام
باقي الفصوص بتاعت المخ تقلبها مراجيح
ولا كاننا بنكون عقل الانسان
ولو حصل وتمزج وعيك
مع مرحله النوم الحالم
يخش الوعي علي النوم الحالم
صباح الخير
يقوله لسه لسه مش صباح الخير دلوقتي
احنا بنحلم يا اسطي
هنا يا عزيزي بيحصل احساس فريد من نوعه
ما يسمي بال الاحلام الواضحه
حلم بتكون مدرك فيه انك بتحلم
وسامع نفسك وانت بتشخر
مش بس كدا يا عزيزي
انت ممكن توجه الحلم الله
وتتحكم في تصرفات الشخصيات الله
وتجرب اشياء خارقه
زي الطيران ولمس النار
وكمان تتحكم في نهايه الحلم
لكن في الاغلب طبعا
الاحلام بتعتبر هلاوس
بنفقد فيها الاتصال بالواقع
بدون احساس بالزمان او المكان
لكن برضه التفسير العصبي دا
ما بيفسرش حاجه زي كوابيس الصدمات النفسيه
دا بيبقي عرض مشهور
للناس اللي بتعاني من ال
المخ بيعيد التجارب المولمه وهما صاحيين
ولما يناموا يشوفوها
ناجين الحروب بيشوفوا اصحابهم بيموتوا
اللي اتعرض لعنف اسري او غدر الصحاب
بتتكرر لهم مشاهد من الذاكره
فالاحلام مش مجرد حاجات عشواييه
ولكنها بتتاثر بالذاكره
المرضي اللي فقدوا الذاكره
احلامهم بتبقي اقصر وابسط
في مدينه ايطاليه اسمها لاكويلا
حصل زلزال وتسبب في اصابات ووفيات
الباحثين وجدوا
ان كل ما كانت الناس قريبه لمركز الزلزال
كل ما زادت الكوابيس واضطرابات النوم
خريطه الزلزال كانت شبه خريطه الكوابيس
كان المخ بيحتاج انه ينظم مشاعره
بعد حادث صادم
ودي حاجه بيعملها مخك وانت نايم
عارف يا عزيزي لما تنام ماريف
وتصحي مبسوط وسعيد وحابب الدنيا
لا يا
والله ولا انا يا عزيزي
دا طبعا يا عزيزي الكلام دا بيحصل بجد
مش في روايات الخيال العلمي
اللي بيحصل يا عزيزي
ان المخ بيكون بسط المشاعر
فك السلوك الملخبطه
خد الذكريات بتاعت النهارده
وفنطها وفرزها
هيكمل معانا في الذاكره الطويله
وايه هنهمشه
فتفتكر طريقك بتاع المدرج
وتنسي لون قميص الدكتور
جايز عرض الذكريات علي المخ
هو اللي بيصنع الاحلام
في دراسه سنه دكتور مات ويلسون
درب فيران انها تحل متاهه
وتاخد مكافاه بعد نص الطريق
وسجل نشاط مخ الفيران وقت حل المتاهه
ولقي ان الخلايا العصبيه في منطقه الحصين
المرتبطه بالذاكره الطويله
بتنشط بنمط محدد
ولما يغير المتاهه بتنشط بنمط مختلف
و لما الفيران تنام بيسجل نشاط مخها
واتفاجي بانه نفس نشاط المخ
وهي بتحل المتاهه
كانه بيحلم بموقف المتاهه بالظبط
وبيسجل الحل في دماغه وبيسيف الطريق
عشان كدا يا عزيزي
الطلبه اللي بيناموا قبل الامتحانات
بيادوا احسن من اللي ذاكروا
وفضلوا مطبقين
حتي يا عزيزي في الالعاب
لو انت فيه لعبه صعب ان انت تعديها
جرب تنام وتصحي هتلاقي نفسك عديتها
دا يا عزيزي نصيحتي للطلبه والطالبات
عايز تلعب او تذاكر
نام كويس عشان تصحي فاكر
طب منين يا
مناطق الذاكره بتكون نشيطه وقت الاحلام
ومنين بننسي الاحلام لما نصحي
زي ما قلتلك يا عزيزي الفص الامامي
ما بيكونش نشط اثناء النوم الحالم
ودا له دور في تكوين الذاكره
يعني عمليه تسجيل المعلومات
والذكريات الجديده
ما بيبقاش شغال وقت النوم
لان المخ لو بيسجلي احلام وذكريات وقت النوم
مش هيفتكر اللي فات
والذكريات هتتلخبط هتخش في الواقع والاحلام
ويحصل درمغه احنا مش ناقصين
احنا ممشيينها بالعافيه
زقوا معايا الدماغ
عشان كدا يا عزيزي
لو عايز تنسي الحلم ما تحكيهوش
لو عايز تفتكر الحلم احكيه او اصحي اكتبه
المهم تكون له ذكري وانت صاحي
هوب كنترول اس تسيف
بس برضه يا عزيزي في احلام بنصحي منها
وبتفضل لازقه في ذاكرتنا كانها حقيقه
ال
او الاحلام النابضه بالحياه
بتحصل لما الجسم يحس
انه استوفي كفايته من النوم
وبيقطع مرحله النوم الحالم ال
اللي بتكون فيه الاحلام معقده
فيفضل الحلم الاخير مكمل معاك شويه ساحب
وحتي لو نسيته
ذاكرتك العاطفيه بتبقي لسه حاسه بمشاعره
فبتقوم تلاقي قلبك بينبض وجسمك مهدود
بعض علماء النفس كانوا شايفين
ان دا بيقلل التوتر
لما تسيب المخ حر التصرف
مع مخاوف وقت النوم
لكن هناك دراسه لباحثين استراليين
سالوا طالب في الثانويه
عن حياتهم وكوابيسهم
وقيموا مستويات التوتر عندهم
فلو كانت الكوابيس بتقلل التوتر
فالمفترض ان الطلبه اللي بيشوفوا كوابيس اكتر
يقدروا يتعاملوا مع المشاكل
اللي في حياتهم بشكل افضل
لكن الدراسه اللي اتنشرت
في مجله دريمينج اثبتت العكس
ان مش بس الكوابيس ما منعتش التوتر والقلق
لا سببت قلق لاصحابها
اكتر من اللي واجهوا مواقف مزعجه في الواقع
زي مثلا اللي واجهوا موقف انفصال اهاليهم
في دراسه تانيه جم باحثين كنديين
وعرضوا صور مزعجه لمجموعه من المتطوعين
زي مشاهد دمويه او واحده ست بيجبروها
انها تركب العربيه تحت تهديد السلاح
والمتطوعين شافوا الصور قبل ما يناموا
ولما صحيوا عرضوها عليهم تاني
وهنا لقوا ان الاشخاص
اللي وصلوا لمرحله النوم الحالم
اتاثروا اكتر من اللي ناموا نوم خفيف
والاشخاص اللي عاشوا مشاعر سلبيه
اقل في احلامهم
كانوا اقل تاثرا من اللي شافوا احلام وحشه
بمعني اخر الكوابيس ما خلتش الحالمين
اكثر مرونه لما صحيوا
بالعكس زودت قلقهم
ولكن السوال اللي مش واضح يا عزيزي
هل الكوابيس هي اللي بتسبب القلق
ولا هي مجرد تعبير
عن معاناه صحابها مع القلق
يعني هي سبب ولا نتيجه
دا سوال يا عزيزي
عامل زي سوال البيضه ولا الفرخه
وهنرد عليه نفس الرد
اللي بنرده علي اللي بيسال
البيضه الاول ولا الفرخه
ما تاكل يا اسطي وانت ساكت يا اسطي
الاكيد يا عزيزي
ان ظاهره طبيعيه تماما
مفيش حاجه تدعو للقلق
لو الكابوس بيزورك بين كل فين وفين
ضغوط الحياه العاديه والتغييرات الكبيره
ممكن تعمل بعض الكوابيس
او ممكن تبقي نتيجه لامراض او ادويه معينه
وساعات لخبطه نوم
وانت ماشاء الله يا عزيزي يعني
سهران للفجر بتتفرج علي ابو جوليا
طبعا يا عزيزي
جزء كبير من الحاجات ممكن تتجنبه
لو ظبطت رياضه في اليوم
شويه نوم كويس مظبوط
تقلل محفزات ذهنك قبل معاد النوم
ما تفضلش انت علي السرير يا عزيزي
وماسك التليفون وعمال تسكرول
العين
ولكن يا عزيزي طبعا لو بتتكرر الكوابيس
بدرجه تاثر علي ادايك وحياتك
فممكن تكون مرتبطه بمشاكل نفسيه
وهنا يا عزيزي
انصحك كالعاده تستشير مختص
هو انت مش مختص يا
لا
ولكن في الاغلب الاحلام مش حاجه موذيه
بالعكس يا عزيزي المجد للحالمين
علماء كتير استلهموا من احلامهم
افكار تغير الواقع
وفنانين كمان
في مصادر بتقول ان نيلز بور مثلا
رجل ميكانيكا الكم
شاف نواه الذره والالكترونات بتدور حواليها
زي دوران الكواكب حوالين الشمس
فرجع لمختبره يدور علي ادله
تدعم هذه النظريه واكتشف بنيه الذره
زي الاف النظريات الرياضيه
جوجل واغاني البيتلز
سلسله و
مكنه الخياطه ونوتات بيتهوفن
وتركيب البنزين والجدول الدوري
كلها ابتكارات ليها الهام جاي من الاحلام
المخ بيخلق سيناريوهات غير محدوده
لحل مشاكلك
ما كنتش هتاخد بالك منها وانت صاحي
جايز الاحلام بتحمل رمزيه لمعاني اعمق
جايز بتعيشنا مغامرات بعيده عن حدود الواقع
بتفكرنا بخيالنا غير المحدود
وبتعقيد دماغنا
بتفكرنا نواجه مخاوفنا
المخاوف اللي لما بنكبتها
بترد في وشنا تاني
في النهايه يا عزيزي تظل الاحلام
ظاهره غير مفهومه
الاسيله فيها اكتر من الاجابات
بس لو عايز اجابات اكتر من الاسيله
عليك بالحلقات اللي فاتت
والحلقات اللي جايه
انزل بص علي مصادرك
واحنا اليوتيوبر نشترك في القناه
من فتره يا عزيزي قابلتني بنت جميله
قالتلي يا ازيك انا عارفاك
انت فتي احلامي
فرحت وانبسطت وحسيت بسعاده شديده
لحد ما عرفت انها تقصد دا بشكل
وان هي بتشغل الحلقات وبتنام
بتشوفني في الاحلام فاصبحت انا
فتي في احلامها
