كلوب حبيبي
احنا عايزين مصلحتك
انت لازم تعتزل وانت علي القمه
حسبي الله ونعم الوكيل
دا انا كنت مهاجم قناص
راس حربه نمره زي ما الكتاب كان بيقول
كتاب يا حبيبي
انت كل اجوالك معانا قضاء وقدر
رجعتوني ادافع عشان طويل
وسكت وكنت صخره
يورجن يا حبيبي
انت زمايلك مسميينك خرم الاوزون
الاحتمالات بتقول ان انت لاعب مش اد كدا
وهي فين القمه اللي باعتزل عليها
يا كلوب احنا كنا هنعملك حفله ضخمه
وتكريم كبير
بس ما حدش من اللعيبه جه
ثانيه واحده
الو
دا انا خلاص
اشتريت بيت جنب النادي
وحاجز ركنتي كل يوم
يا تري الزمن مخبيلك يا يورجن
مخبيلك
يعني ال عايز يمشي
اجيب مين يدرب دلوقتي
احنا في نص ال
يا
انا عايز ابقي المدرب الجديد
يرضيك ابقي عاطل
انا حافظ الفريق لعيب لعيب
وعندي سبوره
وباعرف اصفر ببقي وباعرف اشوح
حتي بص كدا
بس يا يورجن بطل هبل
انا ما ليش طلبات ماليه
ومش محتاج صفقات جديده
هتلاقي ست بيت شاطره في الميركاتو
وبعدين هنروح فين اوحش من كدا
شوف يا يورجن
كل الاحتمالات بتقول
ان هتبقي تجربه فاشله
بس انا موافق
قلتلي بقي ما حدش من الشباب جه الحفله
ومسمييني خرم الاوزون هه
بعد اذن حضرتك عندي شغل
اتفضل يا يورجن بيه
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
في يوم فبراير سنه
بتحصل حاجه غير مهمه نهاييا
اعلن لاعب ماينز الالماني يورجن كلوب
اعتزاله كوره القدم
خبر يا عزيزي مش مهم اطلاقا
الحقيقه يعني يا عزيزي احنا نكاد نكون كارمينه
بان احنا بنقول ان هو خبر
يعني لعيب مغمور
في نادي درجه تانيه في المانيا يعتزل
ولكن الخبر الحقيقي
بحكم اللي احنا نعرفه دلوقتي
حصل يوم فبراير تاني يوم
لما اعلنت اداره نادي ماينز
تعيين يورجن كلوب
اللي لسه معتزل امبارح دا
كمدير فني موقت للفريق لحد اخر الموسم
ماينز وقتها كان
في مراكز الهبوط للدرجه التالته
مغير مدربين من بدايه الموسم
اخرهم المدرب ايكهارد كروتزون
تحسه يا عزيزي مش مدرب تحسه انزيم
يعني دا اكيد بيفرز في حته في الجسم
المهم هذا المدرب خسر مباريات
من اصل مباريات
درب فيهم الفرقه وما كسبش غير ماتش واحد
وقتها وبمنطق ضربوا الاعور علي عينه
فقال خسرانه خسرانه
اداره النادي قامت قايله
ما دام كدا كدا هنهبط
تعالي نمسك هذا ال الحبوب مدير فني
لحد ما نشوف هنعمل ال الجاي
اهو لعيب عارف الفرقه
وبقاله سنين في النادي
والناس كلها بتحبه وسيرته طيبه
فيعني يلا بينا يا عم تعالي يلا
يعني احنا هنهبط اكتر من كدا
فرجنا يا عم الصقر
خليني اقولك يا عزيزي
ان كلوب وقتها كان عمره سنه بس
ما عندهوش خبره تدريبيه
وما لحقش يفكر
هو عايز يعمل اصلا في حياته
خد من الشغلانتين مش
طب يعمل في حياته
دا اتاخد من الدار للنار
لدرجه ان هو بنفسه بيحكي عن خضته
في اول موتمر صحفي حضره
لما اكتشف انه ما ينفعش يقول ما اعرفش
وان المدرب او ال دا هو الشخص
اللي المفروض يبقي عنده كل الاجابات
اكتشف انه ما ينفعش يعبر بطفوليه
قارن بين حياته كلاعب وحياته كمدرب
لما كان لعيب كان يتمرن وياكل
ويتمرن ويروح
مش شاغل دماغه بحاجه روتين
انما بقي شغلانه التدريب صعبه جدا
بيفضل فيها ساعه حتي وهو نايم
بس علي الرغم
من الخضه والقلق وقله الخبره دول
الا ان يا عزيزي وللمفاجاه
الراجل دا اللي لسه جاي من شويه
اللي ما عندهوش خبره تدريبيه
كسب من اخر ماتشات
اللي كانوا متبقيين في الموسم انت متخيل
كلوب يا عزيزي انقذ ماينز من الهبوط
ورفعهم للمركز ال
في ترتيب دوري الدرجه التانيه
الحقيقه طبعا ان
كانت مفاجاه كبيره جدا وقتها
خصوصا في الحاله اللي كان الفريق عليها
احنا كنا هنهبط كدا كدا
الغريب كمان ان العنصر اللي اتغير عليهم
اللي هو كلوب يعني
راجل ما عندهوش خبره تدريبيه
بس الحاجه المشتركه في كل الحكايات
اللي بيحكيها لاعبي ومشجعين نادي ماينز
عن هذه الفتره بالذات
وعن السبب في المعجزه الصغيره
هي ان كلوب عنده قدره خاصه
اكتشفها في نفسه
من غير ما حد يعلمهاله
كلوب يا عزيزي عنده قدره
علي بناء علاقه مقربه مع الكل
هبه اكتشفها في ماينز وفضلت مستمره معاه
وبقت واحده من اهم ادواته كمدرب
كلوب كان بيتكلم كتير
مع اللعيبه في خطه اللعب
وبيسمع منهم وبيفسرلهم المهمات بتاعتهم
ويشرحلهم الادوار اللي هو عايزها منهم
وفي مدينه صغيره
تعدادها ما يكملش الف زي ماينز
هو كمان كان بيتكلم مع المشجعين
وبيناقشهم في تفاصيل الماتشات
ويخليهم كمان يحضروا التدريبات
لما كلوب عمل كدا قدر بخدعه ساحر
انه يضاعف مجهود اللعيبه في الملعب
ويخليهم يجروا اكتر ويدوا اكتر للفريق
زي ما كان قادر يضاعف
حماس المشجعين في الشوارع
لما كلوب مسك يا عزيزي
بقي النادي فيه حاله
كل الناس بقت حاسه
بمسيوليه معينه تجاه النادي
ساندرو شوارتز
لاعب ماينز في الوقت دا بيقول
ان اللعيبه حست وقتها
ان ال دا واحد مننا
واننا مجتمع واحد كبير بيضم المدينه كلها
وان ال واقف في اول صف وهو بالعلم
ومن هنا يا عزيزي بدات واحده
من اجمل حكايات كوره القدم
طبعا يا عزيزي بعد نجاه ماينز من الهبوط
وبقايه في الدوري
كلوب اتجدد عقده سنه كمان
خد بالك يا عزيزي
ان ما حدش لسه منتظر منه حاجه
ولا متوقع انجاز
في الغالب اللي حصل نهايه الموسم اللي فات
كان حلاوه بدايات
حظ مبتديين طفره شويه ادرينالين
وراحوا لحالهم
ولكن يا عزيزي
بالنسبه لكلوب الوضع كان مختلف
كان زي ما يكون لقي نفسه
عرف هو عايز يعمل
وعرف انه ممكن يكون لعيب كوره فاشل
او يعني مستواه ضعيف
ولكن يبدو ان هو مدرب فيه
لحظه يا عزيزي وولتروايتيه
حينما يدرك ان هايزنبيج شخص انجح
كلوب حس لاول مره في حياته
انه بيحقق امل ابوه فيه
ابوه نوبرت اللي كان نفسه
يبقي لعيب كوره محترف
لما فشل عمل اللي اغلب الابهات بتعمله
حط كل حلمه في يورجن كلوب
انت يا ابني اللي هتعمل
اللي انا ما عرفتش اعمله
طب انا عايز اعرف انا هاعمل حضرتك
انت يا ابني اللي هتعمل
اللي انا ما عرفتش اعمله
ايوه انا عايز اعرف انا هاعمل طيب
انت يا ابني اللي هتعرف
اللي انا ما عرفتش اعمله
ايوه
اللي ما عرفتش اعمله
اني ابقي شخص ناجح واب قدوه
كلوب اللاعب لم يكن علي نفس امنيات ابوه
كاريره كله في ماينز كمهاجم
كان جول في حوالي ماتش
يعني يا عزيزي بيجيب جول واحد
كل او ماتشات
ودا مهاجم في فريق رقم في الدرجه التانيه
واضح يا عزيزي ان هو لما ما مشيش كمهاجم
تحول مش حتي للاعب نص
لا يا عزيزي نزل درجتين بقي مدافع
النص التاني من مسيرته
قضاه كمدافع مع ماينز
لاحظوا يا عزيزي ان هو لاعب طويل
فخلونا نستفيد بالطول دا في الدفاع
انت ترجع ارجع كمدافع
وابقي غيرلنا لمض في النادي
وبرغم كل دا الا ان ابوه كان دايما
بيشجعه وبيدعمه لحد ما مات
الشيء الحزين يا عزيزي ان ابو كلوب مات
قبل شهور بس
من اعتزال يورجن كلوب كلاعب كوره
يعني حتي يا عزيزي قبل ما يشوف ابنه
بيدير فريق في الدرجه التانيه بشكل ناجح
يبدو يا عزيزي ان وفاه والد كلوب
اثر فيه بشكل او باخر
وخلاه يحس ان دا نهايه الطريق ويعتزل
اعتزال يورجن فتح الطريق
انه بين يوم وليله يلاقي مكانه
يمكن هنا هيحقق الامل بتاع ابوه فيه
وفي تحضيرات موسم
اول موسم تدريب حقيقي لكلوب
بدا يدرب الفريق علي الكوره
اللي اتشهر بيها بعد كدا
ال او الضغط المجنون
واللعيبه اللي ما بتبطلش جري
وبتعرف تعوض فارق في الامكانيات
بينها وبين خصومها
عن طريق ان هما بس يبذلوا مجهود اكبر
يورجن بدا يستمتع بفكره انه بقي مدرب
وتدريب فريق زي ماينز
فريق في الدرجه التانيه
كان يعتبر احسن مدرسه ليه
بييه بسيطه ما عندهاش توقعات كبيره عنه
يقدر يتعلم فيها
مش بس كمدرب ولكن كانسان
بيتعلم من اول وجديد
ازاي يبص لفكره المكسب او فكره الخساره
ماينز كانت مدينه صغيره زي ما قلنا
عمرهم ما وصلوا للبوندزليجا
او دوري الدرجه الاولي الالماني
فبالتالي الناس هناك
ما كانتش واخده الكوره علي اعصابها
والله احنا جايين الاستاد كل ننبسط
كسبنا كان بها نحتفل ونغني
خسرنا والله تبقي خروجه لذيذه
وهنكمل قعده في الجنينه
ونغني
الاجواء ساعدت يورجن كلوب
انه يجرب ويحاول
علي مستوي الكوره والتدريب
وتصعيد اللعيبه الشباب
ابتدا كمان يا عزيزي
يحاول ي من حياته كلاعب
فيبص مثلا للعيبه الصغيره
وهو عارف نوع الاهتمام
اللي هما ما حصلوش عليه
ادراكه لدا كان بيساعده
انه يحسسهم بالاهتمام اكتر
وفي اجواء ماينز اللي ضغوطها قليله
اكتشف كلوب قدره خارقه تانيه في نفسه
وهي قدرته علي حاجه هنشوفها بعد كدا قدام
وهي صناعه الامل
كلوب قادر انه يخلي الكل يصدق في حلم ما
مهما كان بعيد ومهما كانوا خسرانين
يقدر يقنعهم ان هما قادرين علي تحقيقه
انا حاسس ان كل الكلام دا
رومانسي وعاطفي وما ياكلش عيش
المرادي يا عزيزي انت نص اهوج
ليه لان هو اه رومانسي وعاطفي
ولكنه بياكل عيش هنشوف
بس في الحلقه التانيه
بس مش عايز اقول عشان ما نحرقش
البروفيسور شان هيلمان
مدير مركز بحثي تابع لجامعه اوكلاهوما
اسمه
بيعرف الامل باعتباره
تصديق الانسان ان مستقبله
هيكون احسن من الحاضر بتاعه
وان الانسان داهو يمتلك الاراده والقوه
علي تحقيق داهو
البروفيسور قال يا
لعلمك هو قال داكهو بس انا ظبطتهاله
وبعدين يعني في اوكلاهوما
بيبقوا كارفين السنبلاوين شويه
فبتبقي ال مختلفه
المهم البروفيسور هيلمان
بيقسم فعل الامل خطوات
وكانه معادله رياضيه
مكونه من هدف طريق اراده
من غير الطريق ومن غير الاراده
فانت معاك امنيه دا مش امل
اللي عايز اقوله يا عزيزي
واللي الزميل هيلمان كمان بيقوله
ان الامل عشان يبقي امل
لازم حد يصدقه ويشتغل عشان يحققه
يوجد احتمال ما كانش موجود
يصنعه ويخلقه من الخيال
ويخليه واقع محسوس حتي لو لسه ما اتحققش
اللي كان بيعمله كلوب
ومن اول موسم تدريبي كامل له
رفع من روح وطموح الفريق
بجماهيره ولعيبته وادارته
كله عايز يعمل حاجه بجد
والامل في حاله ماينز
هو الصعود من الدرجه التانيه
للبوندزليجا لاول مره في تاريخ النادي
طبعا يا عزيزي لما يجيلي مدرب
اول سنه ليه يدرب
وفريق عمره ما راح البوندزليجا
ويقولي حاجات زي كدا هاضحك طبعا
يا ابني احنا عمرنا ما رحنا ال
ولا نعرف عنها حاجه
والناس مبسوطه هنا في ورايقه
الحقيقه يا عزيزي كلوب ما بيستسلمش
وبيفضل زي ما احنا قلنا يحاول يزرع الامل
ومع الوقت ومع المكاسب
بيبدا الناس اللي حواليه
سواء في الفريق او الجمهور
يقتنعوا اكتر بالحلم بتاعه
الوصول للبوندزليجا
لم يعد مجرد امنيه اصبح امل
وبالفعل يا عزيزي ماينز بيفضل مستمر كدا
لحد اخر اسابيع قبل نهايه الدوري
كان في المراكز ال
الموهله لدوري الدرجه الاولي
بعد ما كان من سنه بس
في مراكز الهبوط للدرجه التالته
في موسم ل
ماينز كان محتاج يكسب
ماتش واحد بس
من الماتشات اللي باقيه عشان يتاهل
كان قدامه يا عزيزي ماتشات
لعب الاولاني واتعادل فيه
لعب التاني اتعادل فيه
الماتش التالت قصاد فريق يونيون برلين
العاصمه الالمانيه
بقي يكفيه بس التعادل محتاج نقطه
وبالفعل يا عزيزي التعادل فضل مستمر
لحد اخر دقايق في الماتش
قبل ما يونيون برلين يجيب جول
ويخسر ماينز ل
وبكدا يخسر ماينز
فرصه الصعود التاريخي لدوري الدرجه الاولي
يمكن كان السبب في الهزه القويه
في اخر ماتشات
حاجه ليها علاقه بالخبره او التوتر
وارد كمان يبقي فيه ارهاق للعيبه
بعد موسم طويل جدا
بيلعبوا فيه كوره مجهده
وبتتطلب مجهود بدني وعقلي كبير جدا
خصوصا مع الطريقه اللي كلوب بيلعب بيها
صعب تفضل موسم كامل بتجيب اخرك
بس علي كل حال كلوب في اليوم دا
هيختبر شعور هيتكرر معاه كتير بعد كدا
اول صدمه كبيره في حياته كمدرب
كان ان الفريق بتاعه ماينز جمع نقطه
اكبر عدد نقط يحققه فريق
في تاريخ الدرجه التانيه
من غير ما يتاهل للبوندزليجا
في نفس اليوم اليوم اللي اختبر مشاعر
نادرا ما بيلاقيها مدرب
وهي دعم يكاد يكون غير مشروط من الجمهور
انت متخيل يا عزيزي
انت طالع خسران وما اتاهلتش
كنت قريب جدا وما اتاهلتش
تلاقي الجمهور بيستقبلك وبيقولك
كلنا وراك يا
كلوب لقي الف واحد من الجمهور
مستنيين الفريق
عشر سكان المدينه كانوا في الشارع
بيحتفلوا بيه وبفرقته
كانهم بالظبط اتاهلوا
بيقولوله انت لو ما كنتش موجود
احنا ما كناش هنبقي هنا اصلا
كلوب حس علي حسب وصفه
ان طالما احنا هنا والجمهور معانا
ما فيش حاجه تاني مهمه
الليله قوت عضمه
خلقت الفلسفه اللي طول تاريخه بعد كدا
فضل مبتنيها سواء كان كسبان او خسران
كل شويه ينبه ليها
ويقول ان النتيجه النهاييه مش هي الفيصل
مش هي اللي هتحدد
اذا كانت الرحله تستاهل ولا لا
وانك لو فكرت في كدا هتفوتك الرحله نفسها
نفس الكلام اللي كلوب عبر عنه
بعد سنه بالظبط من اللحظه
لما كان في ذروه مسيرته كمدرب
وبينافس علي رباعيه تاريخيه
مع ليفربول سنه
وقتها يا عزيزي طلع في موتمر صحفي وقال
ان اللي بيقيس نجاح او فشل موسم ليفربول
علي حسب الارقام وهيكسب كام بطوله
هو مفوت المعني الحقيقي من اللعبه كلها
خد بالك يا عزيزي هو قال كدا وهو بيكسب
مش وهو بيخسر
قالك هي مش بالبطولات ولا بالارقام
فيه معاني اعظم كتير
في علاقه المدرب باللعيبه
وعلاقه اللعيبه بالجمهور وعلاقه ال مع بعض
البطولات حلوه وكل حاجه
ولكن فيه حاجه اهم
في هذه اللعبه وهذه الحياه
دا مدرب
مش عايز حد يلومه لو خسر
عشان كدا بنشوف مشهد
بعد ساعات قليله من خساره ماينز
يورجن كلوب واقف في وسط الناس
وبيقولهم هنحاول السنه الجايه ان شاء الله
قال ان شاء الله
يا عزيزي هو مقدم المشييه عموما يعني
قال ان شاء الله بالانجليزي
وتيجي يا عزيزي السنه الجايه
وفي اخر يوم في الموسم
ماينز بعد نهايه مباراته الاخيره
يكون بالفعل متاهل للبوندزليجا
علي شرط واحد بس
ان فرانكفورت اللي بينافسه علي الصعود
ما يكسبش ماتشه بفارق اكتر من هدفين
فرانكفورت لما ماتش خلص
كان كسبان ل
وفاضل دقايق علي نهايه المباراه
وانت عارف كويس يا عزيزي من حلقات المدربين
ال دقايق في ماتش كوره
بيحكيهم الدحيح بيحصل فيهم
انا قلقت
اللي انت يا عزيزي متخيله وخايف منه حصل
نجح
انت جوارديولا ولا
دا اللي خايف منه
كلوب يا عزيزي شخصيه طيبه في الحلقه
نشجعه لحد ما نخلص
اللي حصل يا عزيزي ان بالفعل فرانكفورت
بيجيب جولين في اخر ثانيه
والماتش بينتهي ل
يعني فرانكفورت جابوا ال اهداف
اللي كانوا محتاجينهم
عشان يتاهلوا للبوندزليجا
وبالتالي
هنحاول تاني السنه الجايه ان شاء الله
ويتكرر يا عزيزي
نفس الشريط الحزين مره تانيه
الحسره والاحباط ومحاوله التماسك
الرجوع بالليل في اتوبيس ماينز
ولقوا يا عزيزي وللمفاجاه
الجمهور بيستقبلهم
كل شيء اتكرر هو هو
حتي تحميس كلوب ليهم
طبعا يا عزيزي الصدمه المرادي كانت اقوي
والشك ضرب الفريق
التمسك بالامل بعد اول هزيمه ممكن
لكن بعد تاني هزيمه
فالتمسك بالامل صعب
احنا بشر وطبيعي نشك
عشان كدا في الموسم اللي بعده
موسم
بعد موسمين خسر فيهم ماينز فرصه التاهل
في اخر دقايق في اخر جوله
مره علي نقطه ومره علي جول
المستوي بتاع الفريق انخفض
الفريق خسر ماتشات عجيبه
علي ارضه وبره ارضه
اتعادل ماتش كاملين من ال
الفرقه علي عكس السنين اللي قبل كدا
حققت نقطه بس في نهايه الموسم
اقل ب نقط كاملين عن الموسم اللي قبله
يا باي يا
ورجعوا بقي بالاتوبيس والجمهور مستنيهم
ولا يا شباب عملتم اللي عليكم
و يطبطب عليهم ويقولهم
السنه الجايه ان شاء الله
هنعملها وهنعيدها وهننتصر
لا يا عزيزي
اللي لا
الجمهور غضب منهم يا
لا لا يا عزيزي اتاهلوا
بالفريق المعفن دا
اتاهل لل
اه
دول يا عاملين
فاشل
هو دا الدرس
الحقيقه يا عزيزي ان دا الموسم
اللي اتفك فيه النحس
ماينز اخيرا وصل لدوري الاضواء والشهره
ولعنه اليوم الاخير اللي اصابت الفريق
الموسمين اللي فاتوا
اتحولت بقدره قادر المرادي
لما فريق انيرجي كوتباس
منافس ماينز علي الصعود
واللي كان سابقه
قبل المباراه الاخيره ب نقط
الفريق دا بيخسر الماتش
وماينز هو اللي بيكسب
هي الدنيا كدا يا عزيزي
يوم ليك ويوم عليك
ويوم عليك ويوم عليك ويوم عليك ويوم عليك
ماينز يا عزيزي بالفعل
بيتاهل للبوندزليجا
زي ما كلوب كان بيحلم من سنين
الحقيقه يا عزيزي ان دا
كان درس مهم جدا ليورجان
انه ممكن يعمل موسم تاريخي
يجيب نقطه وما يحققش هدفه
وممكن برضه يجيب نقطه
في موسم متوسط ويحقق هدفه
ممكن يبقي اعلي فريق في دوري درجه تانيه
جاب نقط وما اتاهلش
وبرضه تبقي اقل فريق في التاريخ
جاب نقط في دوري الدرجه التانيه واتاهل
فين بقي هنا المكسب وفين الخساره
انهي لحظه كانت احسن وتستاهل اكتر الاحتفال
ومن جديد بيعرف كلوب
ان كل اللي عليه بس انه يسعي ويصدق ويجتهد
اللي هو عايزه بقي دا
هيحصل امتي وفين وازاي
ممكن يحكمها ظروف كتير
المهم بس ان الواحد يفضل يحاول
رحله كلوب يا عزيزي مع ماينز
استمرت سنين كمان
منهم مواسم في البوندزليجا
وبالرغم من انه هو الفريق صاحب اقل ميزانيه
بين فرق الدوري الالماني خلال السنين
الا ان قدره يورجن كلوب
علي اكتشاف وتطوير مواهب اللعيبه الصغيره
عوضت فرق الميزانيه دا
مين بقي يا عزيزي واحد
من هولاء الموهوبين من اللعيبه
مش كان في وقتها صح
المهاجم المصري محمد زيدان
محمد زيدان لعيب
يورجن كلوب ضمه من فريق فيردر بريمين
ولعب معاه موسمين ممتازين في ماينز
سجل فيهم جول في مباراه
يعني مره اه مره لا مره اه مره لا
طبعا يا عزيزي شكل الكوره
اللي بيلعبها كلوب
اللي بمعتمده علي الضغط المجنون
والمجهود الخرافي للعيبه
والفهم التكتيكي المتطور
بالنسبه للكوره الالمانيه في الوقت دا
كل دا خلي ماينز تحت اداره كلوب
ينهي اول موسمين ليه وهو في المركز ال
المنطقه الدافيه من البوندزليجا
تاني يا عزيزي دا اقل ميزانيه في الفرق
كوره كلوب خلت الانظار عليه
كوره كلوب يا عزيزي كانت كوره مختلفه
لفتت انظار كل اللي كانوا بيتابعوا
الدوري الالماني وقتها
وبرغم ان الفريق هبط في الموسم
الموسم التالت ليه في البوندزليجا
الا ان كلوب
اللي كان وقتها اشهر مدرب الماني
لدرجه ان اسمه اتطرح لبايرن ميونخ نفسها
دا يا عزيزي اهم فريق كوره في المانيا
ياه يا
المعلومه العظيمه
انا كنت فاكر ان جمهوريه
هي اللي مسيطره في
بالرغم يا عزيزي من هبوط الفريق
وصعود نجم كلوب
الا ان كلوب قرر
انه هيفضل معاهم لحد ما يطلعوا
ولكن يا عزيزي للمره التالته
بيفشل في الصعود للبوندزليجا
وبرضه في اليوم الاخير
الحزين بقي يا عزيزي ان المرادي
مشهد ال اللي دايما بيرجع
ودايما جماهيره بتستقبله مش هيحصل المرادي
لان يورجن كلوب خلاص قرر انه ماشي
الحكايه اللي بدات من سنه
للعيب شاب عمره سنه
اتنقل فيها من انه يبقي مهاجم لمدافع
ل الفريق اللي واقف علي الخط
للراجل صاحب الحلم والامل بتاع الفريق دا
اللي وصلهم للبوندزليجا
لاول مره في تاريخهم
هنا الحكايه بتخلص
بس يورجن كلوب مدرب كبير عنده سنه
اسمه مشهور
كل فرق المانيا بتحلم انه يمرنها
خرجت الجماهير لوداع مدربهم
اللي اختار المرادي رحله جديده
وتحدي اكبر بكتير
في نفس المرحله يا عزيزي
اللي كان ماينز بيكافح فيها
عشان يفضل في البوندزليجا
كان فيه فريق تاني بيكافح
عشان يستعيد امجاد الماضي وبيفشل
فريق معروف ببروسيا دورتموند
مش دا بتاع يا
بروسيا دورتموند اللي حال وصل بيه
بانه يخلص الدوري في المركز ال
فضيحه كبيره لنادي عريق
كان كسبان سنه
من سنين بس يا عزيزي كان بطل اوروبا
بس الحقيقه ان لحظه الفوز بال
هي اللي كادت ان تعصف بهذا النادي
وصلته انه يا دوبك يبقي في البوندزليجا
سالتني ازاي هارشحلك
مش عايز
انا باقولك ان دورتموند
في منتصف التسعينات
كان بيطمح ان هو يبقي
من اكبر نوادي اوروبا مش بس المانيا
كانت الكوره يا عزيزي بتتغير
بعد قانون بوزمان التاريخي
اللي صدر سنه
هذا القانون بيدي لاعب حريه الانتقال
من نادي بعد ما ينتهي عقده معاه
يا نهار اسود يا
هو كان فيه حاجه عكس كدا
اه يا عزيزي
اللاعب يا عزيزي كان بيضطر احيانا
انه يفضل في نفس النادي طوال مسيرته
لو النادي مش عايز يبيعه
لو مش عاجبك بقي
خليك في بيتك بعد نهايه عقدك عبوديه
ورغم يا عزيزي اهميه هذا القانون
علي صعيد حقوق اللاعبين
وحقوق الانسان
وان اللعيبه ما تبقاش
مملوكه للنادي زي العبيد
الا انه زي ما بيشوف اغلب محللين كوره القدم
زي سايمون كوبر
وستيفان زيمانسكي ولوي فوزي
فالقانون دا حصر لقب صفوه انديه
بين مجموعه قليله جدا
من الانديه اللي معاها فلوس
في الوقت دا تقدر تستقطب لعيبه
وتغني انديتهم في البيع
بدل ما يخلص عقده ويمشي ببلاش
دورتموند اللي كان كسبان
الدوري الالماني مرتين سنه و
بعد كدا في
كسب دوري ابطال اوروبا ضد يوينتوس
كان عنده طموح انه يبقي من انديه الصفوه
يقف كدا صف واحد جنب ريال مدريد وبرشلونه
وبايرن ميونخ وانديه ايطاليا
وفاركو واتحاد جده والصفاقس
ايوه بقي يا
وتلعب معانا ونصبح من انديه الصفوه
وناخد تمويل ونسافر نلعب
ونحجز فنادق ببلاش
ونقابل بنات بقي
ما احنا بقينا من انديه الصفوه
يوسفني اقولك يا عزيزي
ان انت اهوج ومتسرع وغير مسيول
بس انا مش هاعنفك لان انت فكرت
نفس تفكير اداره دورتموند في هذا الوقت
دورتموند فكرت بنفس الشكل المتهور دا
وصرفت بطريقه جنونيه من سنه لسنه
علي امل ان مكاسب النادي وبطولاته
وزياده شعبيته بين الجماهير
هتعوض المصاريف
المصاريف اللي خلتهم يكسروا
حاجز الصفقات القياسيه في المانيا اكتر من مره
ولكن تروحي فين يا شمس من علي قفا الفلاح
الفريق اتاثر باعتزال
المدير الفني الاسطوري اوتمار هيتزفيلد
بعد فوزه بال
والنتايج السييه في اوروبا
واغلب مواسم الدوري ادت الي الافلاس
بروسيا دورتموند فلس يا رجاله
وسنه
اعلنت اداره النادي وقتها الاستقاله
بعد ما الديون تراكمت عليها شويه
كانت يعني حاجه بسيطه كدا
في ال مليون دولار
وصلت يا عزيزي الامور واتدحدرت
وغدر الزمن وصل ان دورتموند
يستلف من مين
مليون دولار
من بايرن ميونخ غريمهم التاريخي
عشان بس يدفعوا مرتبات اللعيبه
ملعون ابوك يا فقر حاوجني للالمان
في الفتره يا عزيزي تولي رياسه النادي
اسطوره دورتموند هانز خواكيم فاتسكه
فاتسكه يا عزيزي كان صريح مع الجمهور
قالهم باقولكم
انسوا موضوع وصفوه دا خالص
احنا نعيش عيشه اهالينا
احنا كل اللي هنحاول نعمله اصلا
اننا نوصل للصفر عشان نبدا منه
احنا ميزانيتنا قطب شماليه تحت الصفر
ما فيش استثمارات وما فيش لعيبه
وما فيش بطولات قريبه
طب ناوي تسيبلنا القوايم والعرض في النادي
ولا نرص قالبين طوب ونلعب
امال فيه يا
عندك تقدمهولنا
في الحقيقه
احنا ما عندناش غير الجمهور واللمه الحلوه
وروح الفانله ان وجدت الفانله
الهدف الوحيد دلوقتي ان النادي ما يفلسش
ويبدا يتعافي من الديون
وبعد ما الجزء الاول من الخطه حصل
والنادي لم يعد مهدد بالافلاس
بدا فاتسكه يحط عينه علي يورجن كلوب
اما شافه اول مره
بيحلل ماتشات المنتخب الالماني
في كاس العالم سنه
قالك ثانيه ثانيه مش دا الواد المدرب
اللي عامل قلق مع نادي المعفن
حضرتك انا هابط دلوقتي حضرتك بتشتمني ليه
الواد المدرب دا
عينيه فيها حاجه وشكله هينجح
فاتسكه شاف في كلوب طاقه وحماس
ووجهه نظر مختلفه عن الكوره
خصوصا لما عرف طريقته اكتر
وعرف عن اعتماده علي اللعيبه الشباب
حلو دا ما يكلفناش كتير
هو دا الراجل اللي احنا محتاجينه راجل بخيل
مدبر كدا وبيمشي ايده باي حاجه
وحتي لما عرف ان كلوب
رفض يسيب ماينز بعد هبوطه
فاتسكه شاف ان ميزه
النادي محتاج مدرب بهذه الشخصيه والاخلاص
خصوصا في الفتره اللي هما بيمروا بيها
واللي زود حماسه اكتر واكتر
ان كلوب فضل دورتموند
علي اكتر من نادي الماني
بالرغم من ان الانديه كلها
كان وضعها احسن من دورتموند
عشان بالفعل سنه
بينجح فاتسكه انه يوقع مع كلوب
عشان كلوب يبقي المدير الفني الجديد
لبروسيا دورتموند
ماذا سيفعل كلوب في هذا التحدي الجديد
ومتي ستاتي لحظه لقايه بمحمد صلاح
وصراعاته مع غريمه الفيلسوف الاقرع
هذا ما سنشاهده
في الحلقه القادمه ان شاء الله
اخيرا وليس اخرا
اذكرك بمشاهده الحلقات الفايته
والحلقات القادمه
ومشاهده المصادر ومتابعتها ودراستها
والاشتراك علي القناه
انا عامل في المصادر الحلقه الجايه
اوعي تكون مش مذاكر
