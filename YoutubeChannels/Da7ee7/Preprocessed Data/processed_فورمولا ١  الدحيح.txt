اطلع بينا بسرعه
حاضر حاضر
بعد اذنك ممكن تربط الحزام
حاضر يا سيدي
اهو اتفضل بسرعه
شكرا
حافظ دعاء الركوب
دعاء الركوب يا حبيبي
احنا كنا بنسرق بنك مش جايين من العمره
اطلع يا عم هيتقبض علينا
مالك فيه
بص انا جاي علي العمليه سواق
تمام
تمام
بس بصراحه ما حدش قالي ان الفتيس مانيوال
انا مش لاقيه هو فين
نعم
انت المفروض سواق مجرم
يعني ما بتعرفش تسوق مانيوال
ايوه بس يعني هو المجرم عارف كل حاجه
وبعدين احنا في
فيه حد يسرق بنك بلادا
اوعي يلا اوعي يلا
هسوق انا
يا عم مالك بتعيط ليه
اصل انا ابويا مات وانا صغير
فما اتعلمتش اسوق عربيه مانيوال
وحاسس اني فاشل في الحياه
عشان اتربيت من غير اب
لا لا اللي انت بتقوله دا
ما انا اتولدت باب
وطالع فاشل زي ما انت شايف اهو
يلا يلا انا هساعدك
بجد
يلا الموضوع سهل
اهدا اهدا بس يا حبيبي
وانا هقولك علي كل حاجه
يلا مور العربيه دور العربيه
حط رجلك اليمين علي البنزين
بس ما تدوسش دلوقتي
وحط رجلك الشمال علي الدبرياج دوس جامد
وبعدين ارفع من علي الدبرياج حط علي البنزين
ارفع من علي الدبرياج حط علي البنزين
وبكدا تقدر تجيب الفتيس للاول
ها سهله
اه طبعا سهل جدا
انا هطلب اوبر
اطلبلك معايا
انا مش بتاع سواقه
بلا بلا بلا الدحيح
يا
بلا بلا بلا الدحيح
لا يا عزيزي بس علشان بنتكلم علي
سيارات السرعه من فورميولا فانا سريع شويه
في احد سهراتك المعتاده
علي القهوه مع الاصدقاء
وانتم قاعدين بتتفرجوا علي ماتشات
ال
يفتح احد اصدقايك نقاش بين الشوطين
الحته يا عزيزي
اللي القهوجي بيوطي فيها التليفزيون
ويتساءل صديقك يا تري هي
اصعب رياضه في كل الرياضات
هل هي كره القدم
ولا كره القدم بس الامريكيه
ولا الباسكيت ولا العاب القوي
السوال دا يا عزيزي علي اد ما يبدو سهل
الا ان الاجابه عليه صعبه شويه
اصل انت هتصنف علي اساس
يعني صعبه بناء علي
هل هي الرياضه اللي بتعتمد
علي اكبر قدر من المهاره عشان تتلعب
ولا الرياضه اللي بتبقي محتاجه
اكبر كم مجهود بدني
وبعدين يا عزيزي
عندك رياضات جماعيه ورياضات فرديه
هتقيس المعايير بتاعتك ازاي
وهتقارن بين الرياضات المختلفه ببعض ازاي
في الحقيقه يا عزيزي السوال دا دايما
سيثير الجدل بين الرياضيين ومتابعين الرياضه
ونادرا ما هتلاقي اتفاق علي اجابته
في مايو سنه نشرت ميك اوفر مانداي
بالتعاون مع محطه اس بي ان الرياضيه
مقال ومجموعه من البيانات
عشان يحاولوا يجاوبوا علي هذا السوال
اللي صاحبك ساله في القهوه بشكل دقيق
عشان فراغ
واقترحوا مجموعه من المعايير المختلفه
بيتم قياسها في كل رياضه
عشان نقدر نقارنهم ببعض
واعلي سكور في المعايير كلها
هو اللي يكسب
طب حلو زي الفل قولولنا بقي لقيتم
اصعب رياضه
الملاكمه
طبعا يا عزيزي اجابه انت لم تتوقعها
لان الحلقه اسمها فورميولا
او توقعتها
بس الملاكمه رياضه صعبه فعلا
عشان هي مش بتتوقف علي القوه الجسديه فقط
لكن كمان محتاجه قدره
علي تحمل الارهاق البدني
وسرعه في الحركه
وتنسيق بين حركه الرجلين والعينين والايدين
ياه يا حتي حركه
الايدين والعينين والرجلين عندهم تنسيق
وكمان الاستمرار في دا فتره طويله
بتوصل ل و جوله
فعلا الملاكمه لو حد سالك علي اصعب رياضه
هي الاجابه المنطقيه
بس في الحقيقه فيه رياضيين ومحللين كتير
حاولوا يجاوبوا علي نفس السوال دا
بس بطرق ومعايير مختلفه
وتقريبا كلهم متفقين علي اصعب رياضات
ممكن بس شويه اختلافات في الترتيب
السوال بقي هل يا عزيزي
منطقي لو لقيت في هذه القايمه فورميولا
معلش يعني ليه فيه حد
ممكن يتفرج علي فورميولا
شويه عربيات سريعه ومزعجه
عمالين يلفوا حوالين نفسهم في حلبه كبيره
وعمالين يسابقوا بعض ويزنقوا علي بعض
يا اسطي ما تتاخر يا اسطي
طب معلش يعني
ما دا الميكروباصات عندنا في الدايري
بتعمل كدا وما حدش بيديها جوايز
الصعب في كدا
فين المتعه وين المتعه
دا حتي مفيش اكشن
زي الرالي والطرق الوعره
وممكن كمان حتي يقول
ان انا ممكن ما اعتبرهاش رياضه صعبه اصلا
او رياضه اصلا
بس قبل يا عزيزي ما اقنعك
ليه الفورميولا رياضه
واشرحلك هي ليه رياضه صعبه كمان
تعالي اقولك بعض التفاصيل عن هذا الموضوع
الفورميولا هي اعلي مستوي
في سباقات السيارات الاحترافيه
دا يا عزيزي الدوري الممتاز
المسابقه بتجمع
بين القدرات الفايقه والاداء المتالق
للسايقين وسياراتهم وصناعها
هو سباق هندسي في الاصل يا عزيزي
ودا بيعتمد بشكل اساسي
علي فريق وجهاز فني ضخم
ممكن يوصل عددهم للميات
المسابقه كل سنه
بيشارك فيها فرق مختلفه
كل فرقه بتشارك بعربيتين
في سباق بيتعملوا حوالين العالم
او ما يسمي بالجراند بري
كل سنه وكل فريق بياخد عدد نقط
في نهايه كل سباق علي حسب طبعا مركزه
واكتر سايق بيجمع نقط في اخر السنه
بيكسب جايزه
ال
واكتر فريق بيجمع نقط في اخر السنه
بيكسب جايزه

ففيه جايزتين جايزه للسواقين وجايزه للفرق
مبدييا كدا كل العربيات لازم تتصمم وتتصنع
طبقا للوايح فنيه قوانين تفصيليه جدا
بتحطها منظمه ال
حاجه كدا زي الفيفا بس بتاعت السباقات
عشان كدا اسمها يا عزيزي فورميولا
لانها زي خلطه لمواصفات العربيه
لازم كل الفرق تلتزم بيها
تقولي يا الله
مش كدا العربيات كلها تبقي زي بعض
كدا استفدنا
بيتهيالك يا عزيزي
دا هو دا جمال الموضوع اصلا
فكل سنه الاف
بتحط لوايح وقوانين جديده
لمواصفات العربيات اللي مشاركه في السباق
فتقوم كل الاقسام الهندسيه والفنيه
والتقنيه لكل فريق
تقعد مع بعضها لمده اسابيع وشهور
عشان يدرسوا اللوايح والقوانين
ويطوروا افضل تصميم لعربيه سباق
وفقا للمواصفات اللي بتفرضها الاف
ويمكن دا يا عزيزي
هو اول جزء في المنافسه الحقيقيه
بين كل الفرق اللي في المسابقه
ازاي هنصمم ونصنع
اسرع وافضل عربيه في السباق
وفقا للوايح ومواصفات محدده
ما ينفعش نطلع عنها
اصل يا عزيزي كدا لا مواخذه يعني
سهل ان انت تعمل عربيه سريعه
هات محرك ضخم وقوي وكبير
وركبه ان شا الله علي النيسان باترول
وهوب يبقي معاك عربيه
تسبق اجدعها سوبر كار
حاجه زي البورش
التحدي والتنافس الحقيقي
اللي بيبين موهبتك الهندسيه
والفنيه والابداعيه في رياضه زي
هو لما تبقي مضطر تشتغل بمعايير معينه
ومواصفات محدده
الشطاره ان انت تشتغل جوا هذه المنظومه
لذلك يا عزيزي السباقات انا بحبها
لان هي مش بس فيها المهاره بتاعت السواق
هي لازم ان يكون فيها مهاره هندسيه
هي رياضه للمهندسين
مسابقه للمهندسين
ولما تشوف يا عزيزي
حلقه هندسه السيارات اللي عملناها قبل كدا
هتلاقي الهندسه مبدعه
بتبدع في عمل سيارات مع الهوا
بتقدر تتحرك جوا الهوا
فلا عشان كدا انا بحبها بالاخص
دا كله بيخليك مضطر تهندس وتبتكر وتصنع
اسرع عربيه ممكن تكسب بيها السباق
فيه طبعا مواصفات
ما بتتغيرش من سنه للي بعدها
زي ان العربيه تكون
او اللي هو كرسي واحد
او ان العربيه تكون
بمعني ان العجل يكون طالع بره هيكل العربيه
وان العربيه تكون دفع خلفي بس
والعجلتين اللي قدام وظيفتهم التوجيه
واصدمك يا عزيزي بالكبيره
محرك عربيات الفورميولا
سعته كام كام
هي لتر بالكتير ما ينفعش يطلع عن كدا
دا يا عزيزي اقل من عربيات كتير جدا
ماشيه في الشارع
لتر دا يعني تقريبا سي سي
دا اللي هو ال منه
سعه المحرك واحد يقولي
يا يعني سعه المحرك معلش
دا يا عزيزي حجم الفراغ اللي جوا المحرك
الفراغ دا هيتملي بالهوا
اللي مخلوط بالبنزين
عشان العربيه تولع فيه
فتولد طاقه وتتحرك
فكل ما سعه المحرك زادت
كل ما المحرك قدر يحرق بنزين اكتر
وبالتالي يطلع طاقه اكبر
متخيل يا عزيزي الفرقه بتصمم المحرك
بهندسه عاليه عامله ازاي
بيعملوها بحرفيه لدرجه انهم يقدروا
يخلوا العربيه بتاعت الفورمويلا
تطلع هورس باور او عدد من الاحصنه يعني
اد تويوتا كورولا ل مرات علي الاقل
مع ان هما الاتنين تقريبا نفس السعه
وكمان بنفس كميه البنزين
اللي بيحرقها المحرك
رياضه هندسيه يا عزيزي
طبعا المقارنه بين العربيتين
بتختزل تفاصيل واختلافات كتيره
زي مثلا ان محرك العربيه بتاعت الفورميولا
مرتبط بمحرك كهربا
بيشحن البطاريات بتاعته من اجزاء العربيه
اللي في العاده بتهدر الطاقه
زي الفرامل اللي بتسخن اوي
لما العربيه تهدي سرعتها بسرعه عند الملفات
فانا ليه بقي الفرامل السخنه
ما اخدش منها طاقه
مش بس كدا دا الطاقه الحراريه
اللي بتطلع من العادم باخدها هي كمان
وبالتالي العربيه مش بس بتعتمد
علي محرك الحرق لتوليد الحركه والسرعه
لا كمان بتستهلك الطاقه بتاعتها
في شكل مثالي
بيرفع من كفاءه العربيه بشكل كبير
بتقدر انها تتسارع من صفر ل
وتنزل لصفر تاني
في اقل من ثواني
انت متخيل يا عزيزي
العربيه تسلا بقي اللي فرحانين بيها
بتطلع من زيرو ل في ثواني ونص
بتطلع من زيرو ل
وتنزل تاني في ثواني
تنزل تاني بالفرامل بالحاجات كلها
في ثواني
دا يا عزيزي رقم مبهر
انت لو عندك عربيه
بتطلع من زيرو ل في ثواني
فدي كدا عربيه سريعه
تخيل انت عندك عربيه تطلع من زيرو ل
وتنزل لزيرو تاني في ثواني
والشق الهندسي والتصميمي
في عربيات الفورميولا
رحله ما بتنتهيش
دايما فيه مجال للتحسين والتطوير
لان تغيير في تصميم العربيه
في الغالب هيسمع في جزء تاني في العربيه
يعني مثلا لو هنعمل تعديلات علي الاجنحه
اللي اتكلمنا برضه عنها
في حلقه هندسه السيارات قبل كدا
عشان نعمل ما يسمي بال
او قوه سفليه اكتر
دا يخلينا نقدر نزود من ثبات العربيه
خصوصا وهي ماشيه علي سرعات عاليه
انت محتاج حاجه هواييه يبقي بيزق العربيه لتحت
فيحافظ علي الثبات
دا طبعا حلو زي ما قلنا
عشان بيحافظ علي الثبات
ولكنه بيعمل مشكله
انه بيعمل يا ابو حميد بيعمل
بيزود من قوه ال
اللي هي قوه السحب علي العربيه
وبالتالي دا ممكن يقلل
من اداء العربيه في السباق
لو مثلا زودنا القوه السفليه علي العربيه
من خلال الجناح الامامي بس
ممكن دا يودي الي ال
والسايق يفقد قدرته علي التحكم في العربيه
من الحاجات التانيه اللي بتتعمل
في اقراص الفرامل
هي ان هما بيخرموا في الفرامل
الاف الثقوب الصغيره
ليه علشان تزود من ال
او مساحه السطح بتاعت القرص
المساحه زياده المساحه
بتساعد علي تبريد الاقراص بشكل احسن
لما تسخن وقت الاستخدام
دا طبعا حلو عشان لما تسخن
بس هو بيزود حاجه مش كويسه
اسمها ال بتاعت الفرامل
بمعني ان الفرامل بتسخن
بشكل اسهل واسرع برضه
اللي عاوز اقولهولك ان كل الحاجات وغيرها
الفريق والجهاز الفني
هما اللي مسيولين عنها وعن تفاصيلها
وان انت فعلا لما بتلعب في حاجه كدا
عشان تحسن حاجه
انت ممكن تكون بتاثر علي حاجات تانيه
فهما مطلوب منهم يوصلوا
للفورميولا المناسبه
ويظبطوا كل المتغيرات الصغيره
ويحطوا استراتيجيه عشان يكسبوا
بالظبط زيهم زي فريق في لعبه تنافسيه
الادعاء بان الفورميولا ليست رياضه
وان سايقين الفورميولا
ما ينفعش نعتبرهم رياضيين
لان هما بالصلاه علي النبي ما بيعملوش حاجه
غير ان هما يوجهوا العربيه يمين وشمال
والعربيه والمهندسين
هما اللي بيعملوا كل الشغل
ادعاء ابعد ما يكون عن الحقيقه
طب مديك كام
عزيزي انتظر تفهم
لان في الواقع سايقي الفورميولا
من افضل الرياضيين من حيث اللياقه البدنيه
لان سواقه عربيه الفورميولا
من اصعب النشاطات اللي ممكن حد يعملها
مبدييا كدا يجب ان نتحدث عن الجي فورس
تخيل يا عزيزي انت راكب عربيتك
وماشي علي سرعه كمساعه علي طريق سفر
وفجاه ظهر قدامك مطب
تقوم هوب دايس علي الفرامل
عشان تهدي سرعتك
في اللحظه يا عزيزي انت بتختبر
ما يسمي بالجي فورس او قوه التسارع
يا عزيزي القوه اللي بتحس بيها لما تلاقي
جسمك بيتحدف لقدام اول ما تفرمل العربيه
الجي فورس بتحصل
بسبب القصور الذاتي بتاع جسمك
فيه يا عزيزي
لان انت يا عزيزي جسمك بيتحرك
وانت فجاه قررت تغير سرعته او اتجاهه
وعلي حسب قوانين نيوتن للحركه
فجسمك هيحاول يقاوم التغيير في الحركه
انت تقوله غير السرعه لو سمحت
قللها خليها لحد ما توصل لصفر
انت عملت كدا في العربيه
الجسم لسه مش سامع
هنا يا عزيزي
بنحس بتاثير الجي فورس علي اجسامنا
يعني لو افترضنا ان انت قدرت تقف بالعربيه
في ثواني من لحظه ما دست علي الفرامل
فانت هتختبر جي فورس
مقدارها تقريبا تلت جي
دا هيبقي مهم
عشان نقارن بالارقام اللي بعد كدا
واحد يقولي يا
معلش التلت دا
بلاش لطف بقي
تلت جي يا عزيزي بتعادل تلت وزنك
تلت وزنك محطوط في القوه
يعني انت لو كتلتك كيلو
وزنك هيكون تقريبا نيوتن
وبالتالي تلت وزنك هيبقي نيوتن
وانت بتفرمل العربيه وبتقلل سرعتها
انت يا عزيزي بتحاول فعلا
تغير اتجاه حركتك وتمشي لورا
فاكر يا عزيزي لما كنت بتلعب زمان
وبدل ما تفرمل
تدوس علي الزرار اللي بيرجع
حاجه شبهها كدا
فاللي هيحصل ان جسمك
هيحاول يقاوم تغيير اتجاه الحركه
لان الجسم عايز يكمل طريقه
اللي هو ماشي فيه
فتحس بقوه مقدارها تلت جي زي ما قلت
او نيوتن بيضغطوا علي جسمك
نيوتن هيقعد علي جسمي
بس هو مش تقيل اوي
بس انا اقصد قوه نيوتن
عشان كدا يا عزيزي بتلاقي جسمك
بيتحدف لقدام لما بتفرمل
نفس يا عزيزي الكلام بيحصل
لما بتبقي ماشي في اتجاه مستقيم
وبعدين تقرر تاخد يمين او شمال في العربيه
تقوم عامل كدهو وبعدين تلاقي نفسك كدا
العربيه بتروح يمين وانا بروح شمال
عشان كدا لو خدت الملف بسرعه
هتلاقي جسمك بيتحدف بسرعه في نفس الاتجاه
اللي انت كنت ماشي فيه
قبل ما تبدا تغيير حركتك
تلاقي نفسك كداهو
مقدار الجي فورس يا عزيزي
بيعتمد علي حاجتين التغيير اللي انت عايز
تعمله في سرعتك او في اتجاه حركتك يعني
والوقت اللي انت بتعمل فيه هذا التغيير
طبعا هذا الكلام تبسيط كبير
ولكن هذه هي الفكره الاساسيه
تعالي يا عزيزي
نرجع للفورميولا موضوعنا
عشان تكسب السباق
انت محتاج تعمل حاجه واحده
وهي انك تخلص السباق اول واحد
لو بصيت يا عزيزي لشكل التراكات
اللي العربيات بتتسابق فيها
هتلاقيها كلها مختلفه عن بعض
بس كلهم بلا استثناء مصممين
بحيث انه يكون فيه اجزاء مستقيمه وملفات
وهنا بقي يا عزيزي بيبان بجد
شغل المصممين والمهندسين لعربيات السباق
لان في الاجزاء المستقيمه العربيه محتاجه
توصل لاعلي سرعه ممكنه في اقل وقت
وقبل الملفات بحاجه بسيطه العربيه محتاجه
تنزل سرعتها الرهيبه بشكل سريع
عشان تلحق تاخد الملف في اقل وقت
قبل ما تبدا بقي تتسارع
باقصي سرعه ممكن توصلها تاني
وهكذا وهكذا
فطبعا يا عزيزي لك ان تتخيل
عربيات الفورميولا
بعد كل الهندسه ممكن توصل سرعاتها
لاد في الاجزاء المستقيمه
الرقم القياسي لاعلي سرعه
وصلها متسابق كان كيلوساعه
دا رقم كبير يا عزيزي دا كدا ممكن تروح
اسكندريه وترجع في ساعه
وحقق الرقم القياسي دا
المتسابق فالتيني بوتاس
سايق ويليامز مرسيدس
في بطوله في سباق المكسيك
تخيل بقي يا عزيزي تخيل
مقدار الجي فورس اللي حسها علي جسمه
وهو ماشي بالسرعه الرهيبه
بس فيه ملف
هوب الحق الفرامل
الفكره يا عزيزي ان الرقم دا
في حدود العادي
بتاع سواقين الفورميولا
في معظم اوقات السابق
لان هما بيمشوا بسرعات عاليه جدا
ومعدلات التسارع بتاعتهم عاليه جدا
احيانا لو لا قدر الله حصل اصطدام
الجي فورس اللي السواق بيحس بيها
ممكن توصل ل جي
كدا يا
اقوي من ال
جي زي ما حصل مع احد سايقي
ماكلارين مرسيدس في سباق اسبانيا
جي
معدلات الجي فورس يا عزيزي
بيتدرب عليها الطيارين الحربيين
الاشخاص العاديه لو اتعرضوا للمستويات
زي المستويات من الجي فورس
ممكن يجيلهم حاله اغماء
والنبي تشوف الفيديو اللي هعرضهولك دا
لان الدم اللي بيوصل للمخ بيقل
وحرفيا بيتزق ويتسحب بفعل الجي فورس
دا غير طبعا صعوبه التنفس
ما انا فيه ضغط عليا
الريتين والحجاب الحاجز
ما عندهومش القوه العضليه الكافيه
لمقاومه مستوي عالي من الجي فورس زي
وبالتالي سايقي الفورميولا
بيتدربوا بشكل مكثف جدا
علي تقويه عضلات الراس والرقبه
والصدر والايدين والرجلين
لدرجه ان عضلات الرقبه
عند سواقين الفورميولا
من الاقوي بين كل الرياضات
وممكن بالرقبه لوحدها
يشدوا احمال توصل ل كيلو
تخيل الهيد بتاعه عامل ازاي
مش بس كدا يا عزيزي
دا ممكن كمان يشتغل حلاق يعمل فتله
وكل تمارين الرقبه
عشان يقدر يتحكم في راسه وحركتها
تحت تاثير الجي فورسيز العاليه
اللي بيحس بيها
شوف مثلا بطل العالم فرناندو الونسو
وهو بيكسر حبايه جوز برقبته
يا معلم انا ما بعرفش اكسرها بايدي
بالراحه يا عم
كمان يا عزيزي سايقي الفورميولا
بيخضعوا لتدريبات عنيفه
بتزود من ال
او قدره التحمل بتاعتهم
لان غير ان السباق حرفيا بيعمل ضغط
علي كل عضله في جسمهم تقريبا
وضغط ضخم لمده تقريبا ساعه ونص
اللي هي متوسط مده السباقات
فمتوسط عدد ضربات القلب بتاعت السايق
بتوصل ل نبضه في الدقيقه
بسبب التعب والاجهاد
والجي فورس اللي اتكلمنا عنها
وبالتالي فسواقين الفورميولا
بيتدربوا لساعات طويله
علي تدريبات مصممه
انها تساعد علي زياده حجم القلب
وتقويه الاوعيه الدمويه
وزياده كثافتها في العضلات
فيا عزيزي يا بخت فعلا
صاحبه سواق الفورمويلا لان قلبه كبير
علي فكره انا برضه
ابتديت اتمرن فورميولا
تمرينات القلب يا عزيزي
بتخلي الجسم قادر يوصل اكسجين
بشكل افضل لاجزاء الجسم
اللي بتبقي تحت ضغط طول السباق
دا غير ان سواقين الفورميولا
بيتعرضوا لدرجات حراره عاليه جدا بشكل مستمر
جوا قمره القياده
عزيزي درجات الحراره ممكن توصل
ل درجه ميويه
فهو حرفيا قاعد في ساونا
ودا بسبب الكميه العاليه اوي من الحراره
اللي المحرك بيطلعها
واللي بيخليهم يا عزيزي
واسمع يا عزيزي
دا بيخليهم يفقدوا في كل سباق
كل سباق من ل كيلو عرق
طبعا تقولي يا دا بجد
وعزيزتي بقي طب حلو انا عندي فرح بكره
انزل اضربلي سباقين في السريع
الفستان ييجي عليا
لا يا حبيبتي
وطبعا لازم سواقين الفورميولا يمرنوا
اجسامهم علي تحمل حاله الجفاف المتعبه
لانهم بيتعرضولها باستمرار
زي سباقات ماليزيا وسنغافوره
اللي نسبه الرطوبه بتكون عاليه جدا في الهوا
وفي الخليج العربي
احنا يا عزيزي في الخليج العربي
عندنا سباقات
سباق ابو ظبي في الامارات
وصخير في البحرين
وموخرا سباق قطر وسباق جده
وطبعا يا عزيزي جده غير
والبيك حلو بقي
واحلي بيك يا عزيزي
علي فكره انا بشهد بقي وبعمل اعلان تصريح
ان احلي بيك في السعوديه كلها
في جده
لو حد عنده خلاف يتحداني
احلي مسحب في جده
خليني اقولك يا عزيزي لو ما لاحظتش يعني
ان الجو في الخليج بيكون حر ومشمس
بس يا ال اللي عندهم
غير اللي عندنا خالص
لدرجه ان هذه السباقات بتتعمل بالليل
عشان حل مشكله الحراره
بس طبعا
بالليل بيكون تحدي اضافي علي السواقين
يعني مثلا حلبه سباق جده
سواقين كتير بيعتبروها
من اسرع واصعب الحلبات في المسابقه
لان فيها ملف صعبين
بطول كيلومتر علي كورنيش البحر الاحمر
وبيوصل متوسط سرعه العربيات فيها
وقت السباق يعني لحوالي كيلو الساعه
فتخيل يا عزيزي
سواقه بالليل علي السرعات
والمنعطفات بالرطوبه
هيكون صعب لاي درجه وخطير جدا
عشان كدا تصميم حلبه كورنيش جده
فيها اكتر من عمود اضاءه بطول التراك
احنا بنسابق بالليل محتاجين اناره
ومجموعه من تجهيزات الاناره
علي كباري ومباني حوالين الحلبه
اللي من كتر ما هي ساطعه بتحسسك
ان انت بالنهار مش بالليل
بالمناسبه يا عزيزيسباق جده
هيتعمل السنادي في شهر مارس
هو وسباق البحرين
فارجوك يعني لو معاك تيكيت ممكن تجيبلي
عايز اخس
واحده كمان من اهم الحاجات اللي سواقين
الفورميولا محتاجين يتمرنوا عليها
ويهتموا بيها
هي اللياقه الذهنيه
الله دا احنا رحنا لالدحيح بقي
ال بتاعتهم
ودي بيعملوها ازاي وهما سايقين العربيه
لان مش بس اجساد سواقين الفورميولا
هي اللي بتتعب
لا كمان مستوي
الضغط العصبي والنفسي بيتعبوا
كل سواق من دول بيكون تحت ضغط عالي جدا
فلازم يكون عنده لياقه عقليه ممتازه
عشان يقدر يتحمل هذا الضغط
ويقدر يفكر في اللي بيحصل حواليه في السباق
ويتفاعل مع الاحداث بشكل سريع
تمرين زي اللي احنا شايفينه دا مثلا
علي اد ما هو بسيط
علي اد ما هو مهم برضه
لانه بيدرب السواقين
علي ان ردود افعالهم اللا اراديه
اللي هي الريفلاكسات بتاعتهم
تكون سريعه للاحداث
خصوصا الاحداث السريعه والغير متوقعه
لان هما دايما معرضين
ياخدوا قرارات مصيريه وقت السباق
في اجزاء من الثانيه
والكام جزء من الثانيه دول هما اللي ممكن يكونوا
الفرق بين المركز الاول والثاني
وفي احيان تانيه بتكون القرارات
اللي ممكن تتاخد في الوقت القليل دا
يكون قصادها حياه السواق
او حياه حد تاني لا قدر الله
سباقات الفورميولا يا عزيزي
شيء مش سهل خالص
من اول دراسه قوانين الاف
بتاعت الموسم الجديد
والتخطيط للعربيه وتصنيعها
وتدريب السواقين وبقيه الفريق
علي السواقات المرعبه والمرهقه طول السنه
طبعا واحد يقولي يا بقي
اكيد بقي بعد كل هذا التعب والمجهود
اكيد بيكسبوا كتير بقي
شوف يا عزيزي اداره فريق للفورميولا
زي ما انت متوقع مكلفه جدا جدا جدا
مصاريف الفريق ممكن تتكلف من مليون دولار
ل مليون دولار في الموسم الواحد
طبعا ارقام كبيره جدا
ومش كل الفرق تقدر تستحملها
عشان كدا الاف حطت قاعده جديده
ان الفرق تصرف مليون دولار بس
دا رقم كبير يا
بس مش مشكله خلاص يعني
طالما كله في التساوي منه تمام
بس علي كدا يعني يا
بيكسبوا كام
في الواقع يا عزيزي فرق الفورميولا
ما بيكسبوس
لا
في الواقع يا عزيزي فرق الفورميولا
تقريبا ما بتكسبش حاجه
يا دوب اللي بيتصرف
علي اد اللي بيدخلهم من عقود الرعايه
ومبيعات ال
زي التشيرتات والجواكت والكابات
واحد يقولي يا الله
الناس بتعمل في نفسها كدا ليه
يعني بعد كل دا ما بيكسبوش حاجه
عاملينها لله وللوطن
يا عزيزي يجب ان انت توسع فكرك دا لبعيد
محتاج تشتغل علي اللياقه الذهنيه بتاعتك
وتفكر في حاجه اسمها ال
هي الصوره او الشعور اللي بيجيلك
لما بتسمع اسم هذا البراند
يعني مثلا لما بتسمع كلمه فيراري
مش بتحس وتشوف بعقلك صوره
لعربيه حمرا وشيك وفخمه جدا وفارهه
وفي نفس الوقت سريعه واداءها خرافي
الصوره الذهنيه هي اللي فيراري
بتحاول تخلقها في عقول كل الناس
وبتعلن عن نفسها بيها
من خلال مشاركتها المستمره
في بطولات الفورميولا
من اكتر من سنه
طبعا ثانك يو شوماخر
والله دافعلك يا
يا عزيزي
مش بس كدا البراند ايمدج
اللي بتصدرها لنفسك من فورميولا
ممكن تساعدك تبيع منتجات تانيه زي ريد بول
اوعي يا عزيزي تكون فاهم
انه يعطيك جوانح
ما لهاش علاقه
بجناحات عربيات الفورميولا بتاعتهم
بس في الحقيقه يا عزيزي
سباقات الفورميولا
اكتر من مجرد نشاط ترفيهي واعلانات
ممكن بالفعل نعتبرها
تجربه علميه وهندسيه ضخمه مكلفه جدا
اصل فكر فيها الفورميولا
بتزق العقل البشري لاقصي حدوده
بتخلينا نفكر اكتر في الحاجات اللي معانا
وازاي ممكن نستعمل التكنولوجيا الحاليه
ويمكن عنصر المنافسه
اللي السباقات الرياضيه بتخلقها بين الفرق
هي اللي بتخلق الحافز الجنوني دا
لدفع الانسان والمكن باقصي سرعه قدام

سباقات الفورميولا كمان بنستفيد
من تقنياتها في عربياتنا اللي بنستخدمها
الصرف دا كله مش بيروح علي الارض
بالمناسبه يا عزيزي عارف
متسابقين الفورميولا بياخدوا كام السنادي
بالمناسبه هما واحد بس
اعلي واحد واخد مليون دولار
واللي بعده علي طول رقم واخد
والرقم بيفضل ينزل بسرعه كدا
لحد المتسابق رقم و
بياخدوا مليون دولار بس
تخيل يا عزيزي
الفرق بين المركز الاول وال
ضعف
حتي يا عزيزي الارقام وال
بتجري بسرعه فيهم
سبحان الله يا عزيزي مليون دولار بس
حاجه كمان يا عزيزي
كانوا بيسالوا متسابقين فورميولا
ازاي وهما تحت الضغط الكبير دا
بيسوقوا العربيات بيخففوا عن نفسهم
ويقدروا يقووا قدرتهم العقليه
في ظل بقي هذا الجي فورس الكبير
كانوا يا عزيزي بيحطوا ايديهم كداهو
ويدوسوا علي زرار
الزرار دا يشغلهم حلقات برنامج الدحيح
اللي فاتت واللي جايه
وينزلوا يبصوا علي المصادر
ولو هما علي اليوتيوب بيشتركوا علي القناه
بس بصراحه يا عزيزي هما بعد السباق
بيبصوا علي المصادر
وبعدين يشتركوا علي القناه
لان وهما بيسوقوا ما ينفعش
ياه يا
مليون دولار بس
بجد العالم حصل فيه ليه
ليه ياخد مليون دولار بس
والله يا عزيزي انا كنت عايز
اعمل الحلقه بصراحه
عشان اجمعلهم تبرعات
عايزين نعمل حمله للتبرع
للمركز ال وال في الفورميولا
الله يعني دا زميله كدا كدا
