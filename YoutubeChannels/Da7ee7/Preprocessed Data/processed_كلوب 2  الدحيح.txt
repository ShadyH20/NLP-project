بافكر يا ارتيتا اعمل دور مركب جديد
لاعب نص يبدا في قلب الدفاع
وفي نص الهجمه يتحول لجناح
هايل يا كابتن بيب
وفي اخر الهجمه يبقي مهاجم وهمي
في انصاف المساحات بين الباكين
كابتن بيب انت كويس
معلش ضغطي واطي شويه
يا راجل عيب الكلام دا
دا انت ناقص تضغط علي الجمهور في البيت
يا ابني باتكلم علي ضغطي انا
يورجن كلوب خصم متعب اوي
سلامتك يا بيب
هو بصراحه كلوب جامد
مش فكره كتشنه يا ابني
الناس بتحبه بشكل مستفز
يكسب يمجدوا فيه
نكسب احنا ناخد نقط اعلي يروحوا يواسوه هو
عندك حق والله
حتي بطولاتنا مش مهنينا عليها
بطولاتنا
بتستغل احزاني وبتزيط يا ميكاييل
احنا محتاجين مدرب جديد
حد عنده قصه حلوه
يسرق من كلوب اللقطات
احنا محتاجين لاعب شبه كلوب
حد عنده مسيره كرويه متواضعه
ودايما بيفاجي الناس
ويبقي محبوب من زمايله
وعنده شعبيه مع الجمهور
وكمان مهم يكون دماغ مختلفه
طبعا
طلبك عندي دقيقه وجايلك يا
اقف هنا يا محمد
بيب جبتهولك
رايك
هو فيه
اقعد اقعد اتعلم ما تخافش
تعالي خدلك كاس ولا اتنين
استغفر الله العظيم
بس هو دماغ تانيه
دماغ مختلفه فعلا
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
عدنا اليكم يا عزيزي
لاستكمال قصه يورجن كلوب
لما تم الاعلان ان يورجن كلوب
هيوقع مع دورتموند
كان رد الفعل المبديي سلبي جدا
من جماهير الفريق
اللي شافت ان اداره النادي تعاقدت مع مدرب
قضي لا مواخذه اغلب مسيرته
في دوري درجه تانيه بيصارع الهبوط
وفي الاصل لعيب كوره مغمور
فاشل
ما فلحش كمهاجم وخلوه يرجع دفاع بالعافيه
وما لهوش رصيد عاطفي
او تاريخ مع اهل المدينه
فكان هناك شكوك من جماهير دورتموند
هو دا يعني الجدع
اللي هيحققلنا امجاد
احنا اينعم مفلسين
بس احنا برضه اسماعيلي
هما قالوا كدا يا
وسط يا عزيزي الماكينات هما المانجايه
احنا عايزين نلعب علي بطوله
الاختيار دا يا عزيزي كان باين للجماهير
ان النادي مختار مدرب زي دا
عشان يخفف طموحات الجماهير
وشكله كدا بيقول ان هدف النادي الجديد
مجرد البقاء في الدوري
ودا كلام ما يعجبناش
كان متزعم قايمه المعترضين دول
التراس الفريق
وجمهور مدرجه الجنوبي الشهير
بيحكي الصحفي الالماني يولي هيس
ان كلوب اول ما وصل دورتموند
طلب انه يقابل كابوهات الالتراس
الزعماء عادل شكل وحميدو
دا يا عزيزي شيء غريب
مش معتاد خالص من مدير فني
خصوصا في دوله زي المانيا
معروفه بالصرامه والجديه
بس المعاد كان اتحدد فعلا
بين كلوب والكابوهات
يومها يا عزيزي واحد منهم اتاخر
عشان السكه كانت زحمه
فقام قايلهم معلش اعتذروا بالنيابه عني
وابتدوا الاجتماع من غيري
بعدها يا عزيزي بدقيقه واحده
لقي موبايله بيرن
وكلوب بيكلمه علي الموبايل وبيقوله
ما تشيلش هم يا اسطي
وخد وقتك وهنبتدي لما توصل
في الاجتماع نفسه يا عزيزي كلوب قالهم
ان طموحه هو نفس طموحهم
وهدفه رجوع دورتموند لمنصات التتويج
ودا محتاج شغل ووقت وتعاون منا كلنا
وقتها يا عزيزي انطباع جمهور الفرقه
اتغير بعد الموقف دا
المقابله غيرتهم درجه
وبقوا زيهم زي جمهور ماينز مصدقين
موقف تاني بيحكيه
واحد من ظباط الامن في دورتموند
ان خلال الشهور الاولانيه
من اداره كلوب للفرقه
حصل ان قالوا قدامه بالصدفه
ان جدته عيد ميلادها ال قرب
ولسه لحد النهارده بتشجع وبتتابع دورتموند
فكلوب قام قايله
انا عايز اكلمها في عيد ميلادها
فالراجل ابتسمله كداهو
ويعني افتكر
ان هو المدرب ال الحبوب الكلبوب
بيقول مجامله لطيفه كدا وبيحلو
عشان يعني حل عن سمانا يعني
عشان يعني يبان متواضع
وعامل حاله حلوه يعني
لكنه اتفاجي في يوم عيد ميلاد جدته
ان كلوب فاكر
كلمها في التليفون
وخد منها العنوان عشان يبعتلها ورد
وقالها كل سنه وانتي طيبه يا ست الكل
وغنالها ابو الفصاد وكل الاجواء
تفاصيل يا عزيزي
قد تبدو لطيفه وعاديه جدا
بس لما تفكر ان واحد زي دا
ممكن يهتم برجل امن في النادي
وبجدته اللي هتكمل سنه
وتعد كام واحد
من اللعيبه والمساعدين والاداريين
وباقي عمال النادي
اللي مكون علاقات معاهم
علاقات فيها اهتمام حقيقي
ساعتها يا عزيزي هتدرك ان موهبه خارقه
انت دافعينلك
ليه يا عزيزي
اصل انا حاسس ان انت
بتلخصلي مسلسل
ليه يا بتعمل كدا
احكيلي قصه مدرب هيكسب البطولات بعد كدا
ليه بنسمع القصص اللي وراء الاحداث
الفكره يا عزيزي
ان عند الدرجه من الاهتمام
اللعيبه بتحس ان المدير الفني
مهتم بيهم كبني ادمين
مش كالات بينفذوا اوامره
ودا دايما عنصر مهم
في مسيره المدربين الكبار
خصوصا ال منهم
زي طبعا السير
او كارلو انشيلوتي
او حتي جوزيه مورينيو
وكلوب من اهم الاسماء في هذه القايمه
لما بيتعاقد مع لاعب جديد مثلا
بياخده يعزمه علي العشا
ويقعد يساله عن حياته
ويطمن علي راحته وراحه عيلته
مرتاحين في البيت الجديد
اللي انتم قاعدين فيه في المدينه دا
بيساله حتي عن توفر الاكل
اللي هو بيحبه في المدينه
بيتكلم معاه علي حاجه في الدنيا
الا كوره القدم
الاهتمام دا يا عزيزي
احيانا عند بعض اللاعبين
بيتترجم ان انت تثق في المدرب
لان هو شايفك كانسان
مش كاله بتجيب اجوال وبتعمل اسيستات
بعدد معين في الماتشات
فلما يقولك ان انت تقدر
تجري كيلو بدل كيلو في الماتش
فانت هتصدق وتجري كيلو كمان
عشان تبقي عند ثقته الانسانيه
قبل ثقته الكرويه
ويمكن يا عزيزي السر دا
هو اللي بيخلي يورجن كلوب
قادر يخرج من اللعيبه ال دول
احسن نسخ منهم
صعب يا عزيزي مثلا تتخيل
لعيبه كبار زي محمد صلاح او ساديو مانيه
انهم ممكن يبقوا
ويبقوا قريبين كذا مره
ان هما يبقوا احسن لعيبه في العالم
الا مع مدرب زي يورجن كلوب
الكلام دا بياكد عليه رومان فاندرفيلر
كابتن وحارس مرمي
فريق الدورتموند في
ولسنين بعدها كمان
واللي قال اد اجواء الثقه والحماس اتغيرت
مع وجود يورجن كلوب
الراجل دا كان عنده مقدره غريبه
انه يرفع من طموحهم وامكانياتهم
من غير ما يعمل ضغط عليهم
وبالفعل يا عزيزي كلوب بيحقق معجزه جديده
وفي موسم
بيقدر يحصل علي الدوري الالماني
من قلب بايرن ميونخ
ذلك العتي المفتري المسيطر
علي الدوري الالماني
واخده لحسابه
احنا بنحارب دوله يا بيه
في سنين يا عزيزي
يورجن كلوب نجح انه ياخد فريق مفلس
مستلف من الد اعدايه عشان يدفع للعيبته
واقصي طموح عنده
انه يفضل في المنطقه الدافيه وما يهبطش
الي انه يكون بطل المانيا
نجح في تكوين فريق كوره قوي
وقوته يمكن اكبر بكتير من مجموع افراده
صحيح يا عزيزي
كان فيه منهم لعيبه موهوبه جدا
هو اللي اكتشفهم
او اللي رجعلهم ثقتهم في نفسهم
زي ماتس هوميلز مثلا
اللي مشوه من بايرن ميونخ
او جندوجان اللي بعد كدا راح السيتي
وماركو رويس وكاجاوا
او المهاجم البولندي المغمور
اللي جابه سنه
واصبح من اهم مهاجمين اوروبا
روبرت ليفاندوفسكي
او الناشي الجوهره ماريو جوتزه
اللي الجمهور الالماني لما شافه
تحت قياده كلوب
كان بيعتبره وقتها
النسخه الالمانيه من ميسي
بس جنب اللعيبه دول كان فيه لعيبه قليله
ويمكن اصلا ما تكونش سمعت عنهم
زي سوبيبتش او بيندر
او شميلزر او بيتشيك
اللعيبه دول يا عزيزي لو جيت تاملتهم يعني
كحد خبير في الكوره
هتكتشف ان امكانياتهم اقل بكتير
من مستوي فريق كسبان الدوري الالماني
بس كعاده كلوب
كان قادر يعوض فرق الامكانيات
بالثقه والمجهود والقلب
وقدر في موسم
انه يوصل لقمه النجاح المحلي
لما يحقق ثناييه الدوري والكاس
لاول مره في تاريخ دورتموند
بعد ما كسب بايرن ميونخ
في نهايي كاس المانيا ل
دا دا يا
دا اتعرض علي التليفزيون ال
قدام الناس كداهو
اه خليني اقولك علي التقيله يا عزيزي
هو فيه اتقل من كدا يا
فريق بايرن يا عزيزي
لم يكن فريق يعني في اضعف حالاته التاريخيه
دا كان فيه فرانك ريبري وروبن ار
وباستيان شفانشتيجر
وتوماس مولر وونوير
و ارباع منتخب المانيا
اللي كسب كاس العالم
الفريق دا يا عزيزي بتاع بايرن دا
وصل في نفس السنه
لنهايي دوري ابطال اوروبا
وخسرها بضربات الجزاء قدام تشيلسي
الفريق التقيل دا كان من اسبوع واحد بس
يورجن كلوب كان قالعله الحزام
وبيسحقه في نهايي الكاس
انت شوهت صورتي
عن كوره القدم
بل انه لما طلع في الموتمر الصحفي
واتسال عن هذه النتيجه التاريخيه
قال بشقاوه وفخر
طب وايه رايكم طب وال دول
احنا كان ممكن نجيب اكتر
كواهم
التالق المحلي التاريخي دا
خلي طموح الكل يعلي
وعينيهم تروح ناحيه اوروبا
وما كانش صعب المرادي ان كل الناس تصدق
لما كلوب يقولهم احنا نقدر
ولكن يا عزيزي تاتي الرياح
بما لا تشتهي القرعه
طموح بروسيا دورتموند
اصطدم بمجموعه الموت في اوروبا
في موسم
واللي فيه يا عزيزي ابطال دورياتهم
بروسيا دورتموند بطله المانيا
ريال مدريد جوزيه مورينيو
اللي خد الليجا الاسبانيه ب نقطه
اياكس امستردام بطل هولندا
ومانشستر سيتي
اللي كان لسه واخد الدوري الانجليزي
بهدف اجويرو الشهير
الهدف اللي جه في اخر دقيقه
وجابلهم ال
وجاب لكل مشجعي مانشستر يونايتد
جلطه استمرت سنه
ولكن يا عزيزي اللي حصل
عكس كل التوقعات
دورتموند تصدر المجموعه
وما خسرش ولا ماتش
جايب نقطه من اصل
بعدها اتاهل بسهوله للدور ال
بعد ما كسب شختار الاوكراني
بمجموع الماتشين ل شختروهم
عشان بعد كدا
يقابل فريق مالاجا في دور ال
فريق قوي جدا
تحت قياده المدرب بيلجريني
في الذهاب اتعادلوا ل في اسبانيا
وحلم الوصول لنصف النهايي التاريخي بقي قريب
بقي علي بعد دقيقه بس
في ال
بس ال دقيقه ما كانوش كفايه
دورتموند كان متاخر ل
لحد اخر دقايق في الماتش
ياه يا
انا افتكرت خلاص الموضوع انتهي
اخر دقايق في برنامج الدحيح
انت عارف اللي بيحصل
الماتش يا عزيزي
خلص ل لدورتموند
مفاجاه غير متوقعه يا
نفس ال دقايق دول من سنين
هما اللي منعوا كلوب
انه يتاهل للبوندزليجا
بعد ما فرانكفورت جابت جولين
في اخر ثانيه
المرادي ال دقايق في صالحه بيلعبوا معاه
عشان يتاهل فريق بروسيا دورتموند
في الدقيقه
لنص نهايي دوري الابطال
وفي يوم ابريل سنه
بنكون علي موعد مع لحظه جديده فاصله
في تاريخ يورجن كلوب
لما ريال مدريد
في نسخه فيها رونالدو وهيجوين
وراموس وتشابي
واوزيل ومودريتش وبنزيما
في كتيبه بيقودها جوزيه مورينيو
بيروح ال
مباراه يا عزيزي توقع المتابعين
انها سوف تكون سهله علي المرينجي
ما تاخذوناش يعني
يا جماعه يا بتوع
انتم كسبتم في اخر ثانيه
ومع كامل الاحترام ل
واهل والقايمين علي
بس دول ما يجوش حاجه في
طب وايه يعني يا
ما تستقلش بيهم
ما كسبه
في دور المجموعات عادي ما تستقلش
عزيزي المشاهد الجميل نصف النهايي مختلف
ال غير حاجه تانيه
وانت عارف ريال مدريد كويس
يبقي مضغوط لحد اخر الماتش
ويقوم مطلع شخصيه البطل يكسب
وبالفعل كان نصف النهايي مختلف
لان العالم صعق بعد دقيقه من الماتش
لما ليفاندوفسكي بيحط
الجول الرابع لدورتموند وليه
ليه هو
جايب قدام
ليفاندوفسكي بيعمل سوبر هاتريك
بيكسب ريال مدريد ل
الليله يا عزيزي
مش تاريخيه في حياه يورجن كلوب
عشان حط الدورتموند في نهايي الابطال
قصاد بايرن ميونخ
برغم انه خسر ماتش العوده
في مدريد ل بس اتاهل للنهايي
ولكن هذه الليله كانت تاريخيه
لانها اول مره تحط اسم يورجن كلوب
راس براس مع جوزيه مورينيو
وبيب جوارديولا كمان
الكوره يا عزيزي كان بقالها
كام سنه كدا بتغير جلدها
بندخل عصر جديد من ال
واشكال تكتيكيه اكثر تعقيدا
كل لاعب بقي مطلوب منه ادوار في الملعب
والحارس بقي مطلوب منه يصنع العاب ليله
وكان دايما القطبين
اللي بيتنافسوا خلال السنين
جوارديولا وجوزيه مورينيو
منافستهم في الدوري الاسباني
مع برشلونه ومدريد
الصداقه القديمه اللي بينهم
اللي تحولت بعد كدا لصراع
الكوره الهجوميه المستحوذه والتيكي تاكا
قصاد الدفاع وركنه الاتوبيس
واللعب علي الضربات الثابته
وطبعا معاهم منافسه القرن
ميسي ورونالدو
اللي ساهمت في جعل هذا الصراع صراع اسطوري
كلوب في هذه السنه حط نفسه لاول مره
كجزء من معادله الكوره وسنواتها اللي جايه
وظهر هنا احتمال تالت في الدنيا
لا هو شخص مختار بيدعمه كرويف بنفسه
زي ما حصل مع جوارديولا
ولا هو
الكاريزما صاحب التصريحات الناريه
زي ما مورينيو بيطرح نفسه
من اول ثانيه كشخص معجزه
في الوقت دا ظهر يورجن كلوب
كشخص بيحاول انه يتطور
بيقع وبيقوم وبيغلط وبيصلح
بيكسب احيانا وبيخسر كتير
زينا كدا وشبهنا
شخص عادي
لا كان لاعب كره تاريخي
ولا كان بيشرف عليه مدرب تاريخي
ولا كان بيلعب مع لعيبه تاريخيين
ولا حتي كان اسطوره في بيتهم
بالعكس هو نفسه بيقول انه زينا بالظبط
ولو انا عملتها انت كمان ممكن تعملها
حتي لما اتصدم برحيل اللاعب الاهم عنده
وابنه اللي اكتشفه ورباه ماريو جوتزه
اللي وقع لبايرن ميونخ
قبل اسبوع واحد من نهايي دوري الابطال
اخص
اللحظه اللي كلوب حس
انه هيجيله فيها ازمه قلبيه
لما عرف اللي عمله ماريو جوتزه
وحتي لما خسر النهايي نفسه
بجول في الدقيقه
وراح حلم دوري الابطال
عرف يقف في الموتمر الصحفي
بروح خفيفه ويقول
ان ما كانش فيه حاجه احسن ممكن تحصل
يمكن اه لو لعب كنا كسبنا
بس هنعمل
هو نفسه يتمرن مع
وانا مش هاعرف اكون
اقصر سنتي وما عنديش شعر
علي فكره دا تنمر وانا مش هاقبل
كلوب قال خلونا نشوف السنه الجايه
هنتعامل ازاي بعد ما مشي
تصريحات يورجن كلوب
كانت شايله جواها مراره
بس كالعاده كان فيها بعض من الامل
وكمان كانت بدايه صراع كروي تاريخي
استمر من هذه اللحظه لحد يومنا هذا
صراع بين كلوب وبين جوارديولا
اللي بعد فترته التاريخيه مع برشلونه
راح يدرب بايرن ميونخ بهدف واحد
انه يكتسح الكوره الاوروبيه
وينيمهم كلهم من المغرب
يورجن كلوب لم يكن
خصم محلي سهل خالص بالعكس
من اول ثانيه
والماتشات بينهم بقت كلاسيكو
بس في الاول وفي الاخر
الكفه بينهم لم تكن متساويه
صحيح يا
ما هو خدوا منهم
هو انا ما قلتلكش يا عزيزي
الموسم اللي بعده
خدوا كمان ليفاندوفسكي
في شهور بس بايرن خد من بروسيا
من اهم لعيبه الفرقه
شفت شقاوه القصيرين يا لا هه
القصيرين القرع يا لا
وبالرغم من كل دا
كلوب فضل يحاول ويحاول ويحاول
بني الفريق من اول وجديد
جاب اوبميانج ما تعرفش منين
ومختاريان ما تعرفش شافه فين
كعادته بيجيب لعيبه مغموره
ما فيش ناس كتير تعرفها
هو اللي بيصدق فيهم ويطورهم
وبالفعل فضل يورجن كلوب ينافس
في اول ماتش
في موسم
كان كسبان منهم ومتعادل وخسران
احسن افتتاحيه لبروسيا دورتموند
في الدوري طوال تاريخه
ولكنه مع ذلك
كان في المركز التاني ورا بايرن ميونخ
لان جوارديولا كسب ماتشات
واتعادل ماتشين وما خسرش
وفي الموتمر الصحفي قبل ماتشهم قصاد بعض
اتسال كلوب عن المنافسه
مع البايرن في الموسم الحالي
ورد بجمله ممكن تحكي علي ال مواسم بعدها
اللي اتنافس فيها جوارديولا وكلوب
بين المانيا وانجلترا
كلوب قال احنا معانا قوس وسهم
لو نشنا كويس هننجح
المشكله الوحيده بقي
ان خصمنا معاه ار بي جيه بازوكا
فلو لوش هيعمينا
بعدها سكت ثواني واستجمع قوته
اللي بقت عنده من كتر ما وقع ورجع تاني
وكمل جملته وقال
بس انا بافكر ان كان ناجح
فاحنا كمان نقدر ننجح
روبن هود هي الشخصيه الفلكلوريه الشجاعه
اللي ماشي بقوس وسهم بيحارب الاغنيا
عشان يفضل فيه امل للفقرا يعيشوا
بينجح احيانا وبيفشل احيانا
ولكنه دايما بيحاول
وهي الشخصيه بتاعه يورجن كلوب
او علي الاقل
الشخصيه اللي كان بيشوف بيها نفسه
وعشان الشخصيه تحديدا
ومع قرار يورجن كلوب
انه يسيب دورتموند في نهايه موسم
لانه زي ما قال وقتها
التجربه خلصت والنادي محتاج تغيير
عشان كدا انا لازم امشي
كان فيه نادي معين الناس كلها كانت بتفكر
انه لايق عليهم وهما لايقين عليه
ولما مشي من دورتموند
كان وداع تاريخي وموثر
بعد سنين عدوا علي جمهور دورتموند
زي الحلم الجميل
ميات الالاف وقفوا جوا وبره
ملعب ال
بيودعوا مدربهم اللي خدهم من الارض للسما
هو يا عزيزي كان بيفكر انه علي الاقل
هيوقف سنه تدريب
بس فيه نادي واحد بس لو كلمه
هيقطع اجازته ويروح
بالصدفه كان هو نفسه النادي
اللي كل جمهور الكوره نفسه يشوفه فيه
بالفعل يا عزيزي في اكتوبر
نادي ليفربول الانجليزي اعلن
ان مدربه الجديد سوف يصبح يورجن كلوب
في كتاب جميل اسمه

كتبه انتوني كوين بصفته مشجع للنادي
بيكتب يا عزيزي ذكرياته معاه
ومع علاقته الطويله مع كلوب
وهوسه بيه من قبل ومن بعد ما درب فريقه
في جزء من الكتاب
بيستعرض كوين جزء من يومياته
كتبها يوم اكتوبر
بعد يوم واحد
من توقيع يورجن كلوب مع ليفربول
بيحكي فيها عن حماسه لوجود الراجل دا
لدرجه ان مراته قالتله يعني
ما تلم نفسك شويه
دا شكل كدا ولا كانك بت عليه
وانا متجوزه
ومن ساعه ما قفشتك بمجلات
فيها صور ارسين فينجر وانا مش مرتاحالك
الحقيقه يا عزيزي ان هو ما انكرش
ولكن صارحها بالحقيقه
انا بالفعل عندي علي
وعندي احلام يقظه
اني باتمرن معاه وسط اللعيبه
وانه في اخر التمرين
بيقرب مني ويمد ايده ويسلم عليا
ويقولي
بعيدا عن مبالغات كوين
الا انه كان بيقول
انه فضل يحلم الحلم دا لسنين
علي امل ان كلوب
يبقي مدرب ليفربول الجاي
وانه لما شافه في اول موتمر صحفي
كان بالظبط زي ما كان يتخيله
واثق متواضع ذكي دمه خفيف
حس ان هو دا الشخص
اللي فضل مستنيه طول عمره
الموتمر الصحفي اللي بيحكي عنه كوين دا
كان تاريخي فعلا
صحفي قال لكلوب
ان مورينيو لما وصل انجلترا
قالهم انا ال
فانت بتوصف نفسك ازاي يا عم كلوب
كلوب قام قايله انا شخص عادي
ولو فيه حد في الاوضه بالصلاه علي النبي
فاكر اني باعرف اعمل معجزات
فاحب اقوله ان دا مش هيحصل ابدا
انا شخص عادي تماما
لو فيه حاجه هتحصل بجد
فهي هتحصل بينا كلنا
وانا كل اللي اتمناه اني انبسط بشغلي هنا

لو تاملت يا عزيزي في هذه الكلمات وفكرت
هل كلوب فعلا مصدق انه شخص عادي
الحقيقه يا عزيزي
باتامل في هذه الكلمات كتير وبافكر
هل كلوب فعلا مصدق انه شخص عادي
هل مش مدرك انه في اللحظه
من اهم مدربين الكوره
وفي عالم خلقه جوزيه مورينيو
قايم علي ال المستمر
والنكش وقصف الجبهه
وال
ليه واحد يطلع يقول انا شخص عادي
متخيل ان كلوب عارف
ان الشغل والانجازات اللي هو عملها
والخبره اللي كونها علي مدار سنين
وموهبه زرع الامل اللي عنده
اكيد دول مش بتوع شخص عادي
بس في نفس الوقت
اللي هو عايز يقوله لجمهوره ولعيبته
ويقولهولك انت كمان
ان ما فيش قوي خارقه في الموضوع
ما فيش سحر ولا معجزات
وكل اللي انا باعمله
اني باحاول اطور من نفسي
سهل اوي ان الناس تصدق
ان فيه واحد هو المخلص
صعب ان هما يصدقوا في نفسهم
وفي قدرتهم علي الفعل
ودا تحديدا
اللي كان محتاج يطوره يورجن كلوب
وهو دا سحره اللي حصل
علي مدار سنين بعدها
سنين لسه قريبه وفي ذاكرتنا كلنا
وزي ما كلوب قال في نفس الموتمر التاريخي
مش مهم الناس بتفكر فيك ازاي
وانت داخل من الباب
المهم فعلا هيفتكروك ازاي
وانت خارج من الباب
اه كواهم
انا بافكر ازاي جمهور الكوره بشكل عام
وجمهور ليفربول تحديدا هيفتكر كلوب
بعد ال سنين دول
اظن يا عزيزي انه شيء
مستحيل الارقام تعبر عنه
الارقام البارده الجافه الممله هتقولك
انه خد دوري وخد
علي كام كاس علي كام سوبر
الارقام اللي ممكن برضه تقولك
انه وصل نهايي ال ل مرات
وخسره مرتين قدام نفس النادي بشكل عجيب
الارقام برضه هتقول
انه خسر الدوري الانجليزي مرتين
في اخر يوم في الموسم
مره ب نقطه ومره ب نقطه
يا عزيزي مش بس اعلي نقط يحققها فريق
من غير ما ياخد البطوله
بس الاحصاييه ما بتفكركش بحاجه
نفس اللي حصل في ماينز
لكن النقط ممكن تخليك البطل
في نسخه من اصل موسم
اتلعبوا من ال
كل الارقام يا عزيزي مش بالضروره
يبقي ليها اهميه في الرحله الشخصيه
لكن يا عزيزي خليني اقولك ان الارقام
مش بالضروره تكون بتعبر
عن رحله كلوب بشكل كامل
صحيح يا عزيزي ارقام جامده جدا
بس لو ركزت فيها هيفوتك المعني كله
زي ما كلوب بيقول
لان اللي هيفتكره جمهور الكوره
عن كلوب وهو خارج من الباب
هو الحماس والامل والمشاعر
هنفتكر صورته وهو داخل لاول مره ال
وبيشاور علي شعار النادي وبيضحك
الامل اللي صنعه بمجرد وجوده
موسم محمد صلاح الاولاني
اللي كان عامل زي الحلم
صلاح يا عزيزي كان شخص عادي
كان بيركب مواصلات
عشان يروح من نجريج لالمقاولين
من كام سنه بس
الزمالك يا عزيزي رفضه
عشان يراضي محمود قطه
دلوقتي اسم محمد صلاح
بقي بيتحط قدام رونالدو وميسي
راس براس
وينافسهم علي مين احسن لاعب في العالم
هنفتكر يورجن كلوب بواحد زي ارنولد
الناشي اللي وثق فيه وصعده
واللاعب اللي جابه
من هال سيتي روبرتسون
واللي بقوا في لحظه
احسن باكات يمين وشمال في العالم
ازاي كلوب حول
ثلاثيه مانيه وفيرمينيو وصلاح
اللي جابهم بلغه الكوره بتراب الفلوس
حولهم لثلاثي هجوم بيتقارن
مع ثلاثيات تاريخيه
زي ال
رونالدو وبنزيما وجاريث بيل
او ال ميسي سواريز ونيمار
هنفتكر السخريه من دفاعه في مواسمه الاولي
وان موضوع روبن هود دا
تحول الي نكته ضده
كونه بسم الله ما شاء الله
بيكسب الفرق الكبيره وبيخسر من الصغيره
ماشي بيحقق العداله الاجتماعيه
في ال
وانه ازاي كان مصمم
علي لعيب زي فيرجيل فان دايك
وشايف انه هينقله النقله اللي هو مستنيها
ولما البيج فيرجل جه
النتيجه ظهرت علي طول
بان الفريق وصل لنهايي دوري الابطال في
هنفتكر نهايي دا كويس
كسره كتف صلاح وغلطتين كاريوس
بس هنفتكر اكتر
فيديو يورجن كلوب وهو بيرقص اخر الليله
مع جمهور الفرقه وبيغني
شفنا الكاس بعينيا
بس بشويه حظ حط علينا وعجبي
حرفيا دا اللي كان بيغنيه
وطبعا هنفتكر بعد اللحظه بسنه لما رجع
خد ال
ورجع الكاس لليفربول
وفي الطريق عمل معجزه
اكبر معجزه في تاريخه يمكن
لما في ليله تاريخيه كسب برشلونه ل
ليله نادره انتصر فيها الامل كله
وكل السعي اتحقق
دوري الكورونا وال نقطه
الموسم السيي بعدها
بعد ما الاصابات شلت الفرقه
بس بالرغم من دا
فضل فيه لحظات اعجازيه لحظات ساحره
زي ما اليسون بيكر حارس المرمي
بيجيب جول في الدقيقه الاخيره لليفربول
قصاد ويست بروم
عشان ليفربول يلحق التاهل لل
ال اللي اتاهله بالعافيه
بس بعدها بسنه اتاهل للنهايي تاني
وخسر من مدريد تاني
قبلها ب ايام كان خسران الدوري
لصالح السيتي في اخر جوله تاني
وبرضه كلوب كان قادر يطلع ويقول
هنيجي السنه الجايه
ويتكلم بثقه شديده
لاول مره عن موهبته الخارقه
ويقول يمكن ما اكونش احسن مدرب في العالم
ما بافكرش في نفسي كدا علي الاقل
بس لو فيه واحد في الدنيا
ممكن يرقص بعد كام ساعه من الخساره
ويصدق اننا هنرجع نكسب تاني فهو انا
وبالفعل بيرجع كلوب الموسم اللي بعده
يقع ويخسر
والسنادي يرجع يبني ويحلم ويبقي عنده امال
شوف كام مره خسر حلمه في اخر دقيقه
من اخر ماتش في الموسم
كام مره صدق وعرف يرجع تاني
وكام مره صدق وما عرفش يرجع
الرحله حصلت كام مره
في ال سنه اللي درب فيهم كوره
يمكن احنا كمتابعين او محبين للكوره دلوقتي
او حتي بعدين نقيم كل دا ازاي
وهل اللي جه من بطولات وارقام
يقدر يحكي باي شكل عن الرحله
ولما يورجن كلوب يعلن
انه هيسيب ليفربول بعد سنين
بيكون سايبه وهو فريق قوي واقف علي رجله
قادر ينافس علي الدوري لحد اخر نفس
سايب الجمهور والامل في قلوبهم
زي ما بتقول اغنيه ليفربول الشهيره

هو دا يا عزيزي الارث
وال الاهم من الارقام
دا بالظبط اللي كان يقصده يورجن كلوب
ودا بالظبط اللي هو عمله طول مسيرته
طبعا يا عزيزي ما فيش حد يكره
انه ينام مبسوط ومرتاح ومنتصر
ويتصور علي منصات التتويج
وارد يكون بعد كل الاحضان
اللي بيديها للعيبه والجمهور
وبعد كل الرقص والعشم
والابتسامات اللي بيوزعها
باننا هنيجي السنه الجايه
وارد ان دا مع كل خساره
يكون وراه احباط شديد
بيسال فيه نفسه امال امتي هتظبط معايا
امتي بلغه الكوره الكوره تضحكلي
بس الاكيد يا عزيزي ان يورجن كلوب
بعد ما بيلف يلف يلف بيرجع للاصل
وان شهور من المنافسه والحلم
والامل والعلاقات الانسانيه
اهم بكتير من ال دقيقه في الاخر
يقولولنا اذا كنا نجحنا او فشلنا
ال دقيقه حاجه هشه
ممكن تتغير لاي سبب او ظرف
رساله يورجن كلوب كانت دايما
بتتمحور حوالين القدره
عن احتمال ال اللي هنخاف نفكر فيه
ان يمكن نعملها
واننا نقدر مهما اتقالنا دا مستحيل
كلوب خد كلام التنميه البشريه دا
اللي كلنا بقينا نتريق عليه
من كتر تكراره وانفصاله عن الواقع
وحوله لعمل وشغل وانجازات
خلي الاحتمال لحم ودم
وبشر بتجري كل اسبوع في الملعب
حول شويه شباب جايه من حواري
لنجوم عالميين
خد كل اللي يقدر ياخده
من حناجر الجمهور وصوتهم العالي
يورجن كلوب خلي الكل مصدق
وكان رساله يورجن كلوب الكبيره
في الكوره وفي الدنيا عموما
كانت شبه كلام الشاعر فواد حداد
بنقولكم عيشوا
لا يخيل عليكم لا يخيل الموت وتهويشه
ولا تهويش ابن اخوه المستحيل
حتي الامل لو كان بخيل الياس ابخل
دا المعني اللي عبر عنه كلوب
بجمله قالها قبل الماتش
عوده ليفربول امام برشلونه
لما خسر ل في الذهاب وقال
يا عزيزي دعوه ليك ان انت تحاول تنجح
ممتاز عظيم
ولكن لو مش هتقدر
فحاول تفشل باجمل طريقه ممكنه
بس كدا يا عزيزي اخيرا وليس اخرا
ما تنساش تشوف الحلقات اللي فاتت
تشوف الحلقات الجايه
تنزل تبص علي المصادر
ولو احنا علي اليوتيوب نشترك علي القناه
بكل اللحظات الحزينه في حياه يورجن كلوب
مش قادر افهم ازاي تجاوز
ان ال راح عليه مره
عشان حته من الكوره اد كدا
ما عدتش خط الجول
خسر البطوله في بلف
