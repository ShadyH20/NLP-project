اللي انا بعمله دا
الواد دا اتاخر كدا ليه
يا عم خضتني
انت كل دا واقف هنا وانا قاعد مستنيك
يا اخي دا انا من كتر الملل قتلت دبانه
قصدك قتلت كاين بريء
فيه يا معلم دبانه
بس لو كانت فراشه جميله
كان زمانك سيبتها عايشه
بس لانها جميله
ايوه صح
شوف
رغم ان الحشرتين
كاينات ما لهومش دعوه بخلقتهم
دا بيعكس ان الانسان طبقي وعنصري بالفطره
فيه يا عم شكسبير
اقعد طمني عنك الاول قولي عامل
عامل مبسوط وسط عالم مزدحم
بالنفاق والاكاذيب وانعدام الرحمه
عالم منتشر فيه الضغينه
عالم منتشر فيه الاكاذيب
فيه يا اسطي عايز
عايز اعرف الحقيقه
حقيقه
حقيقه الكون
نلعب بس ال دا
واوعدك هنروح نكتشف حقيقه الكون مع بعض
اقعد
تمام
ادي ورقه
بقولك معاك قلم نسجل ال
قلم
قلم واحد بس
اه
بص حواليك كدا
فين يا اسطي ما فيش قلم
لو بسيط حواليك هتلاقي ان العالم كله الام
مش الم واحد بس
فقر وجهل ومرض وتعب وظلم
بتعمل
هوريك الالام
مش قلتلك العالم كله الام
مش قلتلك
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
في مدينه صغيره
بتطل علي جبال الهيمالايا
في قصر الملك سودودانا
الملكه مايا كانت نايمه في سابع نومه
في ليله زي ليله
عدت علي القصر والملك والمدينه
الليله الملكه حلمت حلم مش زي حلم
حلمت بفيل ابيض صغير
الفيل الصغير دا
فضل يقرب منها يقرب منها يقرب منها
لحد ما دخل جوا جسمها عن طريق جنبها
وبعد كدا صحيت
لو حد تاني حلم الحلم دا
كان ممكن يتجاهلوه عادي
بس كون ان الملكه هي اللي حلمته
كان لازم ندور علي تفسير
خد بالك ان الكلام دا
كان في القرن الخامس قبل الميلاد
الناس وقتها كانت فاضيه
فحلم الملكه دا
يملا معانا اسبوعين علي الاقل
لما سالت الملكه عن تفسير الحلم دا
لقت ان معناه انها هتكون حامل قريب
والطفل اللي هتولده هيكون ولد
مش الحاجه المهمه
الحاجه المهمه
اما ان الراجل دا هيكون امبراطور عظيم
يا اما معلم ديني ما جاش زيه
الملك والملكه سمعوا الكلام دا زقططوا
بالامبراطور الصغير العظيم
اللي هيشيل اسم العيله
وهيكمل ان شاء الله مسيرتهم الملكيه
بعدها ب شهور هييجي اليوم
اللي يتولد فيه الامبراطور الصغير
ولكن هنا تحصل حاجه خارقه للطبيعه
الطفل الرضيع اللي لسه مولود دا
بيقوم وبيمشي خطوات
بعدها بيتكلم وبيقول
ان اخر مره هيتولد فيها
الله ثانيه واحده انت اتولدت قبل كدا
ال ما كانش بيرد علي حد
ودا السبب اللي اتسمي عشانه
سيداهارتا جوتاما
سيداهارتا عاش طول حياته
بين حيطان القصور بتاعت ابوه
حياه سهله كل اللي كان عايزه كان بيجيله
كل حاجه كان بيحتاجها كانت بتبقي عنده
قبل حتي ما يفكر فيها
بس دا ما كانش بمزاجه اوي
ابوه وهو شايف ابنه بيكبر قدامه
كان دايما شايف قدامه حاجه واحده
الحلم اللي مراته حلمته
وان ابنه يا اما هيكون امبراطور
يا اما هيكون معلم ديني
الاب كان نفسه ان ابنه يطلع امبراطور
فكان بيحاول علي اد ما يقدر
يقلل عدد مرات خروجه من القصر
حتي سيداهارتا
لما كان يخرج للشارع بالحنطور الملكي
كان ابوه بيومر ان الشوارع اللي يمشي فيها
تبقي مليانه ناس مبتسمه وسعيده
واي حد تعبان وفقير يستخبي
مش عايزين ننكد علي الواد
عشان سيداهارتا ما يحسش انه محتاج يفكر
او يقلق من حاجه
مش عايزين الولد يشغل دماغه
بالمعني والحياه والموت والكلام الفاضي دا
عايزينه يركز في مستقبله
انه يبقي امبراطور
دا علي حد كلام الاب
ولكن في يوم من الايام
والولد ماشي بالحنطور الملكي
وهو عنده حوالي سنه
بالصدفه او يمكن بتدابير القدر
سيداهارتا بيشوف راجل عجوز في الشارع
وهو ماشي بالراحه بيتالم وجسمه هزيل
لاول مره في حياته
سيداهارتا يشوف انسان بيعاني
وفي حاله من الذهول
بيرجع القصر وهو بيحاول يستوعب اللي بيحصل
وان هو مهما كان عنده ملك وثروه
في يوم من الايام هيكون عجوز كدا
الشاب كان عايش طول ال سنه
مش واخد باله من الموضوع دا
طول عمره عايش في قصر
التجربه ما خوفتش سيداهارتا
وفضل ينزل الشارع
وفي مره تانيه شاف واحد مريض
وفي مره تالته شاف جثه
سيداهارتا بدا يدرك
اد حياته اللي فاتت لم تكن حقيقيه
وان حيطان القصر بتاعت ابوه كانت خدعه
خدعه عن حقيقه الحياه
الحيطان مش هتمنع
العجز ولا المرض ولا الموت انهم يوصلوله
سيداهارتا بدا يدرك انه عايش في كدبه كبيره
في واحده من الليالي
بيتسحب سيداهارتا من اوضته
وبيلقي نظرته الاخيره علي القصر
وكل الحاجات التانيه اللي ابوه جابهاله
عشان ما يحتاجش انه يشوف الشارع
عشان ما يفكرش
اللي بيحصل ورا اسوار القصر دا
عشان يعمله حياه بديله
ما فيهاش نوع
من انواع الالم او الخوف او التوتر
وهنا سيداهارتا يقرر انه يهرب
عشان يعيش في الشارع
وما يشوفش اسوار تانيه في حياته
سيداهارتا ما هربش من القصر
عشان حس بالذنب
ولا عشان زهق من الحياه السهله
سيداهارتا هرب عشان كان عايز يفهم
المعاناه وحياه البشر
والسبب الاهم انه كان عايز يعرف
ازاي يقلل المعاناه
في الاول سيداهارتا كان شايف
انه لو بعد عن الرفاهيه هيبدا يفهم الحياه
فبقي يقعد ايام كامله ما بياكلش خالص
وبس علي كدا
لحد ما بقي جسمه مش قادر يشيله
وما بقاش قادر يقف
وشعره بدا يقع من قله الاكل
ساعتها ادرك انه بالوضع دا
مستحيل يوصل لاي حاجه
وان الجوع الشديد زيه زي الرفاهيه
مستحيل يوصلوه لاي حاجه
الاتنين بيمنعوه عن التفكير
سيداهارتا برضه بدا يتعلم التامل
علي ايد المعلمين الدينيين
اللي كان بيقابلهم في الشارع
كان اول واحد ياخد دروس يوجا وتغير حياته
المعلمين بتوعه
من غير ما يعرفوا هو مين وايه قصته
خدوا بالهم من اد هو بيتعلم بسرعه
واحد منهم عرض عليه
ان هو يشتغل معاه يبقي معلم
واحد تاني طلب
ان هو يكون تلميذ عند سيداهارتا
ولكن سيداهارتا كان بيرفض كل دا
عشان هدفه لم يكن التامل في حد ذاته
هدفه انه كان يتعلم
حاجه اعمق من كدا عن الحياه
والتامل هو الوسيله وليس الغايه
وفعلا بعد سنين
من الحياه في الشارع والطبيعه
في ليله ما تقلش اهميه
عن ليله هروبه من القصر
او الليله اللي امه حلمت فيها
بالفيل الصغير الابيض
سيداهارتا وهو بيتامل تحت شجره التين
بدا يفهم معني الحياه
وبدا يدرك دور المعاناه فيها
بدا يكتشف ازاي مش بس يقلل المعاناه
لا دا ازاي ينهيها تماما
في الليله سيداهارتا وصل للاستناره
ومن اول هذه الليله
اتعرف بالمستنير او بوذا
بوذا يا عزيزي بعد ما وصل للاستناره
ساله نفسه سوال مهم جدا
وماذا بعد
هو فهم ازاي الحياه بتشتغل
وازاي البشر يقدروا يتخطوا
العجز والمرض والموت
اللي المفروض اعمله بعد ما اتعلمت دا
في الاول بوذا قعد اسابيع تحت الشجره
بيتامل في كل اللي فهمه
وبيحاول يفهمه اكتر
بعدها بيقرر انه محتاج
ما يبقاش اناني في اللي عرفه
ومحتاج ينقل استنارته لناس تانيه
وبالفعل يرجع بوذا للمدينه
وينقل حكمته ل من اصدقايه
اللي اتعرف عليهم اثناء تجربته في الشارع
هما كمان يا عزيزي وصلوا للاستناره
هما كمان يا بقي اسمهم
لا يا عزيزي اسم بوذا دا كان حصري
للي وصل للاستناره بنفسه
واحد يقولي يا طب ما تنورنا
قولنا اللي خلاهم يستنيروا
عايز تستنير يا عزيزي حاضر
هقولك يا عزيزي اللي قالهولهم
انت اكيد بتتساءل الحاجه
اللي وصلهالهم خلاهم يستنيروا
هل فيه حد قدر يفهم الحياه فعلا
طب فيه حد يقدر
ينهي معاناه البشر في الحياه
الحقيقه يا عزيزي ان كل تعاليم بوذا
بتتلخص في حقايق
حقايق بيلخصوا حياه البشر من وجهه نظره
بس عشان نفهم ال حقايق دول
محتاج الاول اكلمك
عن نظره بوذا للعالم وازاي بيشتغل
علي حسب كلام بوذا ورويته للعالم
الانسان لما بيموت ما بيختفيش
وما بيروحش عالم تاني
وتاني يا عزيزي رويته
او ما وصلنا عن انها رويته
علي حسب كلام بوذا
الانسان لما بيموت بيتولد تاني
بيتولد هو هو بس في جسم تاني
في عمليه بيسميها بتناسخ الارواح
في الغالب الانسان بينسي ذكرياته
عن حياته اللي خلصت
بس ممكن يفتكر تفاصيل صغيره منها
لو حاول كفايه
الفكره
مش اول واحد يفكر فيها كان بوذا
فكره موجوده من قبل البوذيه بكتير
الهندوسيه كانت منتشره
في المنطقه اللي اتولد فيها بوذا
الجديد عند بوذا هو انه بيقول
ان الانسان لما بيموت
مش بيطلع انسان تاني بشكل عشوايي
لا حياته اللي فاتت
بتاثر علي حياته اللي جايه
الله بتاثر عليها ازاي يا
عن طريق الكارما
اه يا
انا سمعت بموضوع ال دا
الكارما عند بوذا
هي ال الاخلاقي بتاعك
لما بتعمل حاجه كويسه
زي ان انت تاكل حد محتاج
كدا الكارما بتاعتك كويسه
ولما بتعمل حاجه وحشه زي ان انت تسرق
برضه الكارما بتسجل
الكارما بتاعتك هتبقي وحشه
لما تموت الكارما بتاعتك
بتحدد حاجات كتير في حياتك الجايه
هل هتبقي مريض ولا لا
هيبقي معاك فلوس ولا لا
هيبقي شكلك حلو ولا لا
هل هتكون حد عصبي ولا هادي ولا كسلان
كمان بتحدد
هل هتتولد انسان اصلا ولا لا
حسب بوذا
لو انت انسان الكارما بتاعته سييه
وفضلت برضه تعمل افعال اخلاقيا مش تمام
فالكارما بتاعتك
ممكن تخليك تتولد في جسم حيوان
لا دا انت كمان ممكن تتولد
في ما يشبه الجحيم
الفرق ان الجحيم هنا
ممكن يبقي سخن وممكن يبقي ساقع
بس الفرق الاهم
ان انت مش هتفضل في هذا المكان للابد
هتفضل فيه لحد ما الكارما السييه
اللي خلتك تدخل ما تخلص
اهم فرق بين العوالم المختلفه
اللي ممكن تتولد فيها حسب كلام بوذا
هو مدي سهوله ان انت تتخلص
من الكارما السييه اللي عندك
وتبدلها بكارما كويسه
يعني مثلا عالم البشر يعتبر
عالم كويس ان انت تتولد فيه
عشان البشر يقدروا يفهموا مكانهم في العالم
ويقدروا يميزوا بين الصح والغلط
وبالتالي يحسنوا من الكارما بتاعتهم
حتي لو اتولدوا في ظروف وحشه
فهما يقدروا يتخطوها
بينما الحيوانات صعب انها تستوعب كل دا
طب يا
علي حسب كلام
لو الانسان ال بتاعته كويسه
وبيعمل اعمال كويسه
هل هيفضل انسان برضه
خليني اقولك ان وفقا للبوذيه
فانت هتروح لمكان تاني اعلي من عالم البشر
هتعيش فيه ككاين سماوي
بس برضه ككاين سماوي
حياتك فيه هتبقي لسه محكومه بالكارما
لو ما حافظتش عليها هتقل
وترجع تتولد انسان
الكارما في كل مكان سوف تلاحقك
اوعي تفتكر ان انت
هتعرف تهرب من الكارما بالموت
بوذا بيقول ان الكارما قانون طبيعي
زيها زي الجاذبيه بالظبط
بتمشي علي كل الناس
من اول الملك لحد المتسول
وهنا يظهر السوال
اللي بوذا ساله لنفسه زمان
وماذا بعد
هل هنفضل نتولد ونموت
في هذه الحلقه المفرغه
اول حقيقه يا عزيزي عند بوذا بتقول
ان الحياه كلها معاناه
مهما كان عندك فلوس ومهما استخبيت منها
حاجات زي العجز والمرض والموت
هتجيلك هتجيلك
المعاناه هنا كمان بتاخد معني تاني
بوذا بيعتبر
ان القلق او الخوف او خيبه امل
بيحسها الانسان في حياته اليوميه
هي نوع من انواع المعاناه
معاناه جايه من اننا مستحيل
حياتنا تمشي بالظبط زي ما احنا عايزين
وانها حتي لما بتمشي زي ما احنا عايزين
وبنبقي مبسوطين بيها
فالانبساط دا بيكون لوقت وما بيستمرش
تاني حقيقه عند بوذا
بتكمل علي هذه النقطه وبتقول
ان المعاناه مصدرها الاساسي هو الرغبه
ودا كلام متسق مع النقطه الاولي
مهو انت يا عزيزي لو ما عزتش حاجه
مستحيل تحس بالاحباط لما ما تحصلش
بوذا ما كانش يقصد كدا بس
بوذا بيقول ان فيه انواع من الرغبات
ممكن تسبب معاناه
اولهم بس مش اخطرهم
هي الرغبات الجسديه او الماديه
ايوه يا
انا عارفها مودياني في داهيه
المقصود ان هذه الرغبات
بتبقي رغبات زي ان انت عايز عربيه جديده
عايز بيت اوسع عايز بيج ماك كومبو
هي الفكره ان مش لازم تبقي الرغبه شريره
طموح ما حصلش فبتحبط
تاني رغبه هي الرغبه في الوجود
الرغبه في اثبات النفس
ودي بتحصل
بعد ما يكون الانسان اشبع رغباته الاساسيه
بيكون عايز انه يبقي حاجه
ويجرب حاجات جديده
يستكشف العالم ويلاقي مكانه فين
تالت رغبه واخطرهم
هي الرغبه في عدم الوجود
الرغبه في تدمير النفس وليس تدمير العالم
تدمير النفس
يعني منع نفسك عن احتياجاتها الاساسيه
وانكار اهميه وجودك
ودا عاده بينبع من قله الثقه في النفس
وعاده ممكن يوصلنا للانتحار
ال اشكال من الرغبات دول
كلهم رغبات زي بعض
لان رغبه من دول
زيها زي الرغبه الماديه عمرها ما بتشبع
الرغبه في الوجود عمرها ما بتشبع
طول ما الانسان مهووس بنفسه
والرغبه في عدم الوجود
مش هتشبع طول ما الانسان لسه موجود
خد بالك يا عزيزي ان كلام بوذا
ليس عن الرغبه الشهوانيه
بالشكل المتعارف عليه
الراجل دا بيتكلم عن رغبه انسانيه
بتخليه في صراع مع ذاته ومع العالم
بوذا بيشبه معاناه الانسان بالنار
وبيشبه الرغبه بالخشب
اللي ممكن يقيد النار
وبيقول ان كل معاناه بيعيشها الانسان
سببها رغبه دفينه جواه ما اتحققتش
حتي لو الرغبه شكلها من بره
ابعد ما يكون عن الملذات
مشكله الرغبه بالشكل دا انها ما بتشبعش
بس بعد كدا بيرجع تاني يتضايق
وترجع تاني عنده الرغبه ويمكن اكتر
بس يا
حتي الرغبه في عدم الوجود ما بتشبعش ازاي
ما هو يا عزيزي بوذا قالك
الانتحار هيموتك وانت لما بتموت عند بوذا
بترجع تعيش تاني
فسواء كنت موجود او غير موجود
سوف تظل موجود وسوف تظل الرغبه موجوده
الدايره المفرغه من الرغبه
والمحاولات الفاشله لاشباع هذه الرغبه
بوذا بيشوفها زي دايره الحياه والموت
اما الحقيقه التالته عند بوذا
فبتربط الدايرتين دول ببعض
دايره الرغبه ودايره المعاناه
وبيقول يا جماعه هناك طريقه
لانهاء معاناه البشر
فيه طريقه نحرر البشر
من دايره الرغبه اللي ما بتخلصش
وبيقول احنا مش بس هنحرر الناس من الرغبه
لا دول كمان ممكن يتحرروا
من دايره الحياه والموت اللي ما بتخلصش
ويوصلوا لمكان معروف بالنيرفانا
كلمه نيرفانا يعني الانطفاء
كان كان عندك شمعه بتقيد نار ونفخت فيها
وعلي حسب بوذا
فالنيرفانا مش مكان هتوصله لما تموت
وانما هي حاله
تقدر توصلها كانسان في حياتك
ودي الحاله اللي بوذا بيقول انه وصلها
لما قعد يتامل تحت الشجره واصبح مستنير
وهو المكان اللي هيروحه بعد ما يموت
بوذا ما بيديش تفاصيل كتير عن النيرفانا
لما كان يلاقي حد يزن عليه
ويطلب منه يوصفله شعور النيرفانا
كان بيشبهها بواحد حد ضربه سهم في صدره
وبدل ما يحاول يشيل السهم ويعالج الجرح
قعد يسال عن لون شعر اللي رمي السهم
ويا تري هياكل بعد ما يشيل السهم
المقصود هنا ان الوصول لالنيرفانا
ليس هدف في حد ذاته
وانما النيرفانا
هي الحاله اللي الشخص بيوصلها
لما بيتخلص من معاناه الحياه
كسر دايره الحياه والموت وكسر دايره الرغبه
هما الاهداف الحقيقيه
بوذا كان بيرفض ان حد يمشي ورا تعاليمه
لمجرد انه عايز يوصل لالنيرفانا
اما الحقيقه الرابعه والاخيره عند بوذا
اللي ممكن علي حسب كلامه
الانسان يوصل بيها لالنيرفانا
فيمكن تلخيصها في اجزاء
اولا تحسين الكارما
عن طريق الالتزام بالاخلاق
الالتزام بالاخلاق عند بوذا
مش معناها انك تمشي ورا اللي بيقوله
ولا انك تمشي ورا المجتمع
وانما بوذا بيقول ان الانسان عنده الحريه
في عمل القرارات الاخلاقيه
بما انه بعقله يقدر يفهم عواقب افعاله
ويقرر والله دا هياذيني ولا لا
بوذا بيقول كمان
ان هناك جذور للخير و جذور للشر
جذور الشر هما الكراهيه والطمع والخديعه
وجذور الخير هي عدم التمسك بالحياه
وحب الغير ومحاوله فهم العالم
وفيه برضه شويه تعليمات عند بوذا
بتمنع القتل والسرقه
لكن طريقه تنفيذها متسابه بقي لكل انسان
ودا جاي من فكره ان الكارما قانون طبيعي
لو انت عملت حاجه
عشان شايف انها كويسه وهي فعلا كويسه
فعلي حسب كلام بوذا انت هتتكافي عليها
حتي لو المجتمع شايفها غلط
وحتي لو كانت تبان ضد كلام بوذا نفسه
في اوقات كتير بوذا كان بيقول
ان تعاليمه
مش هدفها انها تتاخد حرفيا وتتنفذ
وانما كل انسان لازم يفكر فيها
علي حسب الموقف اللي هو فيه
ويعمل اللي هو شايفه كويس
لكن علشان الانسان يبقي
عنده رويه كويسه لتقييم المواقف وعمل الصح
فهو محتاج يكون عنده الحكمه
ودي الحاجه التانيه من ال حاجات
اللي بتوصلك لالنيرفانا
الحكمه عند بوذا
هي ان انت تفهم ال حقايق
وان انت دايما
تبقي عايز تحسن من فهمك للعالم
اخر حاجه محتاجها
عشان توصل لالنيرفانا هي التامل
التامل في البوذيه
مش بيتعامل زي الصلاه في الاديان السماويه
مش هدفه الطاعه او الخضوع
التامل عند بوذا
وسيله تقدر تخليك تفكر في العالم
وفي حياتك بشكل احسن
وبالتالي تقدر توصلك
للاخلاق والحكمه اللي انت عايزهم
كل الحاجات يا عزيزي علي حسب كلام بوذا
المفروض توصلك لالنيرفانا
الجزء اللي بعد كدا من حياه بوذا
من بعد الاستناره
ما عندناش تفاصيل عنه
كل اللي نعرفه ان هو
فضل مكمل في رحلته لنشر رسالته
بينتقل من قريه لقريه
ومن مدينه لمدينه علي رجليه
لحد ما بقي عنده سنه
وبدا يحس ان الموت بيقرب منه
وهنا بدا اللي حواليه يتساءلوا
يا تري هيكون مصير رسالته بعد ما يموت
هل فيه حد هيكون مكانه
ويا تري مين ممكن يكون مكانه
ولكن بوذا ما قالش انه هيسيب حد مكانه
لانه ما كانش قايد او رسول او اله من البدايه
هو معلم وصل لرساله معينه
عن طريق التامل
ونقلها للناس علي اد ما يقدر
وبيكتفي بس ان يقول للناس
ان هما يحافظوا علي تعاليمه
وكمان يحافظوا علي حريه كل انسان
انه يفكر فيها وينتقدها
وينفذها بالشكل اللي يناسبه
وفي النهايه بوذا بيموت
وهو نايم علي جنبه بين شجرتين
في قريه صغيره في الهند
وعلي حسب كلامه فهو حقق النيرفانا
ووصل لهدفه ومش هيتولد تاني
قصه حياه بوذا وخصوصا قبل الاستناره
مليانه تفاصيل غريبه
زي قصه الفيل الابيض الصغير
او انه اتكلم بعد ما اتولد
وابوه اللي بيملاله الشارع ناس مبسوطه
قد تكون الحاجات كلها غريبه
ولكنها قصه مهمه
لاننا لو بصينالها من زاويه تانيه
فهي بتعبر عن حياه ناس كتير
الانسان بيتولد كطفل شايف كل حاجه جميله
طفل محمي من العالم الخارجي عن طريق اهله
عايش في ال بتاعته
وفاكر ان دا العالم كله
لحد ما بيدرك هذا الطفل الصغير لما يكبر
ان العالم ليس بالسهوله
وان حاجات كتيره هيعوزها ومش هيعرف يوصلها
ساعتها هيكون عنده اختيار من الاتنين
يا اما يحاول يمسك
في ال بتاعته بايده وسنانه
يا اما يدور وشه لما يلاقي حاجه
مش متماشيه مع رويته للعالم
يتعصب لما حد يقوله
حاجه عكس ال
ويتعصب اكتر
لما ما يبقاش قادر يحافظ عليها
او يعترف انه كان محمي بطريقه غلط
وانه محتاج يشوف العالم علي حقيقته
وما يحبسش نفسه في مناطق امنه تانيه
بوذا ساب نفسه للشارع
ومشي يخبط في العالم
شويه يجوع نفسه وشويه يتعلم يوجا
ولكن بسبب دا
بسبب ان بوذا ساب نفسه للعالم
فقدر يلاقي الحاجه اللي هو بيدور عليها
حتي لو مش هي نفس الحاجه
اللي بيدور عليها كل البشر
في هذه الحلقه يا عزيزي اتمني تكون استفدت
من هذه التجربه الانسانيه والفلسفيه
اللي بيتبعها
حوالي نص مليار انسان حول العالم
البوذيه يا عزيزي ليست دين سماوي
زي الاسلام او المسيحيه او اليهوديه
بس هي فلسفه زي كتير من الفلسفات
مجرد محاوله لفهم العالم
ولفهم الانسان ولفهم التفاعل بينهم
وبس اخيرا وليس اخرا
ارجوك شوف الحلقات اللي فاتت
شوف الحلقات اللي جايه
انزل بص علي المصادر
ولو احنا علي اليوتيوب اشترك علي القناه
انا عندي نصيحه ليك في الاخر
خف الرغبات تخف المعاناه
زود بروتين
تعالالي كمان شهرين استلم العضلات
يلا
