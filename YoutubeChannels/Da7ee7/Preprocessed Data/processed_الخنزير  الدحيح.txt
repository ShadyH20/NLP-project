اقسم بالله ما هسيبه غير اما يعتذر
اهدا يا عم اهدا هشرحلك هشرحلك
يا استاذ هو عملك
يا عم بتكلم معاه عادي
قام مطلعلي صوت من مناخيره
يا باشا والله مش من مناخيري
يا استاذ بعد اذنك امسكه كويس
اوعي يفلت من ايدك
انا الاول افتكرته نام
استنيت شويه فضل مكمل
بقولك
مش انا اللي يتعملي صوت من مناخيرك
يا باشا والله ما بعملك اصوات
انا صوتي كدا دا صوتي
هو اللي صوتك كدا
عندك اللحميه يعني
لا انا خنزير
ما تزعلش مني
لا ما تغلطنيش فيك انا ما قلتش كدا
ما اطلعش العيبه من بقي
لا يا استاذ انا خنزير
حيوان مش قصدي
يا اخويا هدي نفسك خلاص ما حصلش حاجه
يا عم انا باكل زباله كل يوم
لا حول ولا قوه الا بالله
يا عم خلاص انا مش متضايق
طب انت عارف انا شويه وهحط وشي في الطينه
ما تقطعش في نفسك كدا يا عم الخنزير
انا مسامحك يا عم
بجد انت قلبك طيب اوي يا استاذ
انا هتكل انا علي الله
سلام عليكم
والله لاقتله
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
معرفش يا عزيزي الخنزير بيعمل صوت
دايما يا عزيزي بشوفه ميوت
عمري ما اعرف صوته
بس ممكن اقلدلك بومبا
دكتور نيك هاسلام
من جامعه ملبورن الاستراليه
في مقال ليه عن الشتيمه باسامي الحيوانات
بيقول ان ساعات الشتيمه بتكون دلاله
علي صفه معينه في هذا الحيوان
الفار او الفرخه لو حد جبان
الافعي بتلدغ وانت مش مدي خوانه
لو واحد متلون ومش سالك
بتقول عليه حربايه
دا يا عزيزي النوع الاول من الشتايم
اما النوع التاني
ان انت تشتم بالحيوان ذاته
مش عشان صفه معينه دا هو كدا في كينونته
عموما بينقل شعور
بالقرف والكره للحيوان دا
زي ما تشتم حد تقوله يلا يا خنزير
شفت يا عزيزي تقيله ازاي يا خنزير
وهنا يا عزيزي
تكتشف ان الخنزير مكروه بدون تفاصيل
مشهور ان هو كاين قذر وغبي وكسول
المستثمر الجشع اللي مش راضي يبيع
يتقال عليه
مخلوق جشع
بياكل كل حاجه في طريقه حتي الزباله
في فيلم سناتش بريك توب
كان بينصحهم ان هما يتخلصوا من الجثه
عن طريق ان هما ياكلوها للخنازير
ودا لان فعلا الخنازير
بتاكل حاجه تتحط قدامها
حشرات زباله جثث ميته
والناس يا عزيزي اللي بيربوا خنازير
بيحكوا ان هما كاينات متسوله متطلبه
الله يا
بيفتحوا الدواليب والمخازن يعني
والتلاجه كدا ويقعدوا يبصوا عليها
اه يا عزيزي الناس قالت كدا فعلا
واحيانا الخنازير بتبقي عدوانيه
مع الاشخاص اللي في ايديها اكل طفسين
الخنزير يا عزيزي طوله قايم عن الارض سم
ومع ذلك يا عزيزي وزنه بيوصل ل كيلو
دا المتوسط دا الخنزير اللي هو
وفي بعض الحالات يا عزيزي بيتعدي الطن
الخنازير بتعتبر اسمن الثدييات الارضيه
نسبه دهون اعلي من كاين بري
الطفاسه يا عزيزي
وقعت الخنزير في شر اعماله
من حوالي يا عزيزي الاف سنه
لما كل الحيوانات
كانت خايفه وحذره من البشر
الخنازير تجاهلوا كل الخطر
اللي بيمثله البشر
وقربوا منهم عشان بواقي الاكل اللذيذه
والمحاصيل والمكسرات اللي بيزرعوها
يا ابا وريني البتاعه بتقول كدا
دوقني
وهنا راح البشر اسروا الخنازير
والبشر يا عزيزي
لما لقوه حيوان وزنه بيزيد بسرعه
وطفس بياكل حاجه
قالوا حلو دا اوي نربيه ونستانسه
وبالفعل يا عزيزي
البشر استانسوا الخنزير البري بومبا
والخنازير البريه مش نوع واحد
عندك مثلا الخنزير الوحشي الافريقي
ايوه يا عزيزي دا بومبا صاحب تيمون
كان عمال ياكل دود طول الفيلم
اما يا عزيزي النوع التاني
فهو الخنزير القزم ال
ودا يا عزيزي صغير ممكن يتحط في الجيب
او ال وهناك ايضا ال
ودا يا عزيزي خنزير غريب جدا
انيابه كانت سنان وطولت
لحد ما اخترقت فكه العلوي وخرجت بره
من بين بقي يا عزيزي كل هذه الاشكال
البشر استانسوا ال
حتي يا عزيزي تلاقيه شبه الخنازير الاليفه
ولكن رجليه اطول وشعره غامق
وحتي جلده بني او غامق
ودا عشان التمويه
لو بيجري ورا فريسه سواء طيور او تعابين
او بيستخبي من مفترسين زي النمور والاسود
وخصوصا يا عزيزي
ان هو بينشط في الليل والفجر
اما بقي يا عزيزي الخنازير المستانسه
بمبي فمعظمها بيكون لونه
ودا لان جلدها بطل يفرز الميلانين
اللي بيدي الصبغه الملونه
ودا بسبب التربيه الانتقاييه
ولسبب ما البشر حبوا الخنزير البينك اكتر
غالبا عشان يتباهوا بيه قدام القبايل
لكن غير بقي الفشخره
الخنازير اتربت من الاساس عشان لحمتها
وفي المجتمعات الزراعيه
زي مصر القديمه مثلا
كانوا بيستغلوها في الاراضي
تغرس البذور برجليها
وتخصب التربه بفضلاتها
واحيانا بيستخرجوا من سوايل جسمها
علاجات للعيون او يطحنوا سنانه
مع مكونات تانيه وتتحط علي الجروح
البشر يا عزيزي استغلوا الخنزير زمان
في كل حاجه الا الاكل
يا كان حرام وقتها
اه صح
الخنزير يا عزيزي
في مصر القديمه كمان كان محرم
او علي الاقل في الطبقات العليا
او بين الكهنه
هيرودوت المورخ الاغريقي بيقول
ان المصريين اعتقدوا ان الخنزير وحش نجس
واي مصري يلمس خنزير
لازم يطهر نفسه في النيل
دا يا عزيزي كان غالبا
من اوايل المواقف اللي اتاخد ضد الخنزير
ودا غالبا بسبب عاداته
مش دايما يقولك يا عزيزي
لا تصارع خنزير في الوحل
فتتسخ انت ويستمتع هو
ما هو من
الخنزير يا عزيزي يموت ويتمرمرغ في الطين
وياكل القذاره ما يهمهوش
يشوف الزباله والقذاره
وياكل يحط عليهم صوص
وكمان يا عزيزي الخنزير كان مكروه
عشان لحمته بتبوظ بسرعه
فكان ثقافات كتير ما تحبش تربيه وقت الصيف
في حر الجزيره العربيه مثلا
كان صعب تقتل خنزير
وتاكل لحمته قبل ما تبوظ
اسهلك تدبح فرخه وتاكلها في نفس اليوم
غير كدا يا عزيزي
الخنازير حيوانات عنيده ومش سهله في الحركه
فكانت عدوه لنظام حياتهم
اللي مبني علي التنقل المستمر
هو عايز يقعد ويفخد وياكل
لكن في نفس الوقت يا عزيزي
الخنازير بتولد بسرعه كبيره
ولو حصل جفاف ممكن تدبحها براحتك
ولما المطره ترجع هتجدد اعدادها من تاني
اسرع من الغنم والمعيز والبقر
لحد القرن الخامس قبل الميلاد
الشرق الاوسط كان معتمد
علي حيوانات فيما يخص اللحمه
كانوا معتمدين بشكل اساسي
علي الغنم والمعيز والبقر والخنازير
لحد ما جت اليهوديه وحرمت اكل الخنزير
وجه ذكره في سفر التثنيه
والخنزير لانه يشق الظلف
يعني حوافره مشقوقه
زي حوافر الغنم والمعيز
لكنه لا يجتر
يعني مش من المجترات
فهمت انا يا
اللي هي زي البقر والمعيز
عندهم جهاز هضمي يخليهم يبلعوا
وبعدين لما ييجوا يرتاحوا
يرجعوا الاكل لبقهم
اللي هو اجي امضغ شويه وبعدين اتعب
ينزل الاكل في البطن
وبعدين اقعد بقي في حته كدا
مع كبايه الشاي
واقوم مطلع الاكل تاني
امضغه بقي واشرب كبايه الشاي كدا
قدام الحظيره اجتره
حتي يا عزيزي
تلاقي المعيز والبقر كل شويه
قاعدين بيمضغوا كدا
الخنزير بقي يا عزيزي ما بيجترش
معدته بسيطه زي معده الانسان
عشان كدا بيقال فهو نجس لكم
فمن لحمها لا تاكلوا
وجثثها لا تلمسوا
وبعد كدا ييجي الاسلام
ويوكدلك تحريم اكله الا الضروره
انما حرم عليكم
الميته والدم ولحم الخنزير
مش بس لحمته الامام الرازي بيقول
اجمعت الامه علي
ان الخنزير بجميع اجزايه محرم
لان الخنزير من ساسه لراسه
مفيش حته فيه بتترمي
الفنانه الهولنديه كريستين مايندرشتما
تتبعت الخنازير من ساعه ما بتدبح
ووجدتها بتخش في منتج
كريمات بشره صابون خميره
زبده وادويه ومواد دهان
حتي يا عزيزي رصاصات الاسلحه بيخش فيها
ازاي يا مش حجمه كبير شويه
في صناعتها يا عزيزي في صناعتها يا لذيذ
دا غير كمان لحمته
اللي بالرغم من تحريمها في ديانتين كبار
الا ان لحمه الخنزير يا عزيزي
واسمع هذه المفاجاه
اكتر لحمه بتتاكل في العالم
مش ال
مش ال

اقولك علي التقيله يا عزيزي
طبعا غير ال
البقره يا عزيزي هي المركز التالت
المركز التالت ال
نسيت يا عزيزي ال
المهم يا عزيزي التصنيف
في المركز الاول الخنزير ثم الفراخ ثم البقر
ودا يا عزيزي لان الخنزير
انتاجه سهل وغزير
ولكن حتي في الثقافات اللي بتاكله
بتشوفه برضه حيوان قذر وخسيس
الدكتوره ميلاني جوي

ليه بنحب الكلاب وبناكل خنازير وبنلبس بقر
بتقول انها سالت طلبه عن صفات الكلب
فرصوا صفات زي ان هو
لعبي حبوب ذكي بيحرسنا
بعدها سالتهم عن الخنزير
فقالوا ان ريحته عرق وقذر
وغبي وقبيح وكسول وتخين
يا عم الله يسامحك يا عم الله يسامحك
الدكتوره بعد كدا بتسال الاطفال
كام واحد فيكم شاف كلب فكله رفع ايده
بعدها سالتهم كام واحد فيكم شاف خنزير
طلبه قليلين رفعوا ايديهم
طب كونتم انطباعكم عنه ازاي
قالك شفناه في الصور والافلام
والكتب والتليفزيون
اللي حكالك عني وانت صدقته
جه حكالي عنك وانا صدقته
شيء غريب جدا يا عزيزي ان رويه الانسان
للخنزير في الحياه تكون نادره كدا
انا عارف طبعا
ان هو متحرم في المنطقه بتاعتنا
ولكنه حتي في معظم الدول
سهل تشوف بقره بترعي اكتر ما تشوف خنزير
مع ان زي ما قلتلك الخنازير اللي بتتربي
عشان الاكل اكتر بكتير من البقر
ولكن السبب في دا ان الخنزير
بيحتاج ظروف حبس استثناييه
ظروف بتبينه معفن وكسول وغبي
لكن الحقيقه يا عزيزي عكس كدا
من القرن العشرين
وتصنيف الخنزير علي انه من الماشيه
ما بقاش شيء دقيق
لانه بدا يزاحم الكلاب كحيوان اليف
لكن تربيته صعبه شويتين تلاته
ودا بسبب ان احتياجاته معقده
وبيحتاج تتواصل معاه كتير
وبيمارس الرياضه ومحتاج تديله العاب
لانه بيحتاج تحفيز ذهني دايم
لانه يا عزيزي علي عكس الاعتقاد السايد
الخنزير ليس كسول ما هواش بروطه
الخنزير حيوان نشيط وعدواني
دوله زي باكستان الخنازير فيها محرمه
عشان منها مسلمين
ولكنها عزيزي موطن
لعدد كبير جدا من الخنازير البريه
اليوروايشن بورز قارفينهم في عيشتهم
الخنازير يا عزيزي مطلعه عينهم
بتاكل المحاصيل
وبتهاجم الناس وبتخرب الممتلكات
فيه حاله يا عزيزي
من الشغب الخنزيري في باكستان
والنشاط دا يا عزيزي مش دايما في الشر
الخنزيره الام في الطبيعه لما بتيجي تولد
بتعزل نفسها عن القطيع
بتمشي مسافه طويله بتوصل ل كيلومتر
ببطنها الكبيره
لحد ما تلاقي مكان امن تولد فيه
وتقضي ساعات بتبني عش للاطفال
وعشان يوصلك الجهد المبذول في بناء العش
خليني اقولك ان عش واحد
وزنه بيوصل لربع طن من النباتات
فالخنزير عموما بيحتاج
حريه مطلقه ومساحه واسعه
لانه في العادي بيقضي اليوم بيشمشم ويحفر
ويحشر مناخيره العجيبه في كل حاجه
مناخير الخنزير حساسه جدا للمس والشم
بيشم بيها روايح تحت الارض
فتحات مناخيرها واسعه
عشان تتنفس اكتر وتبرد جسمها
فتلاقيها بتشخر علي طول
عشان بتخرج كميه هوا كبيره
وفي نفس الوقت
المناخير مكونه من غضاريف قويه
عشان تزق بيها الحاجات
ودا سلوك مشهور عند الخنازير
اسمه ال
بيزق بمناخيره التربه والجمادات
والسلوك دا بيتغرس فيهم من وهما اطفال
لما بيزقوا وهما اطفال
حلمات امهم عشان تنزل لبن
وبعد ما بيتفطموا
بيفضل السلوك حاجه بتهديهم
وكمان يا عزيزي
الخنزير مش بيتمرمرغ في الطينه قله ادب
هو ببساطه مسكين
ما عندهوش غدد عرقيه للعرق يعني
كفايه انها تبرد جسمه
فبيعمل زي الفيل بيغطي نفسه بالطينه
الخنازير اللي عايشه في بييات بارده
بتكون نضيفه
ما بتحتاجش تنزل في الطينه
زي يا عزيزي شاطي الخنازير
في جزر الباهاما
هي يا الخنازير
راحت وانا لا
خليك يا عزيزي في سيدي بشر مميز
الخنازير هناك يا عزيزي بتتمرمغ في الميه
وبياكلوا فريسكا وبينا كولادا
وهناك يا عزيزي
الفورمه بتبدا من طن وانت طالع
الخنزير يا عزيزي في الحقيقه حيوان نضيف
ما بيعملش حمام
في مكان قريب من عيشته واكله
ولكنه يا عزيزي
للاسف في الحبس ما عندهوش اختيارات
الخنزير يا عزيزي
حيوان ملول بيزهق من الروتين
فكر يا عزيزي في احساسك كدا
وانت مستني دورك في طابور
او صاحبك لاطعك بال ساعات
وهو بيربط الكوتشي
ملل مولم تخيل بقي لو بتتعرضله بشكل مزمن
دا يا عزيزي
اللي بيحس بيه الخنزير في الحبس
مفيش حاجه تتعمل كل يوم بيكرر نفس الحاجه
الملل بيحصل للحيوانات
لما تكون مدخلات الاستثاره بتاعتها قليله
بالبلدي كدا ما حدش بينكشه
وفي نفس الوقت الدافع الاستثاري بتاعها عالي
يعني هي عايزه تتنكش انتي خنزيره انتي
انتي كلبه ما بتعرقيش تاكلي زباله
وهنا يا عزيزي بيحصل للخنزير
زي اللي بيحصلنا وقت ما بنزهق
قلق واكتياب واعراض نفسيه ومرضيه
يبداوا الخنازير يتخانقوا مع بعض بصوت عالي
او يقعدوا ياكلوا لحد ما تجيلهم سمنه
والتهاب في المصادر
دا بجد يا
اقصد التهاب في المفاصل طبعا
بس هي
معلش بفكر في المصادر علي طول
تخيل يا عزيزي تجيب حيوان
عنده فضول زي الخنزير
عايز يستكشف ويشمشم ويشوف دنيا
وتحطه في اقفاص حديد
ما يقدرش حتي يلف جسمه فيها
بياكل ويتسمن ويتكاثر
ولما يولد ويقول يا رب الحمد لله ربنا
رزقني بعيال اتسلي بيهم يعزلوا ولاده عنه
المهم في هذه البييه
ان انت ترص اكبر عدد من الخنازير
مفيش فرصه لتكوين صداقه
او بحث عن الامان وسط مجموعه
خصوصا لو انت محبوس علي ارض خرسانيه صلبه
وهنا مع الاكتياب
بيبداوا يعانوا من القرح والاصابات
في حاله عصبيه مسجله للخنازير اسمها

عند البني ادمين يا عزيزي زي ال
او اضطراب ما بعد الصدمه
الخنزير يا عزيزي بيتشنج وبيقلق وبينهج
وبيظهر عليه طفح جلدي
واحيانا بيموت من الرعب والخوف
ودا طبعا عكس انطباعنا عنهم
ان هما ما بيحسوش
خد يا عزيزي مفاجاه وتصريح خاص لبرنامجنا
الخنازير مخلوقات حساسه جدا
مش بس بيصرخ لو اتالم
الخنازير بتصرخ لو حاسه بالاهانه
صحيح مفيش فيديوهات كتير للخنازير
وهي في مراحل التربيه والانتاج
ولكن فيه فيديو انتشر لخنزير
وصاحبه بيوجهه بعصايه كدا علي كتفه
اللي هي يعني الطريقه المثاليه
في التعامل مع الخنزير
والخنزير كان بيصرخ
والناس سالت هو الخنزير بيعمل كدا ليه
الخنزير يا عزيزي بيعمل صوت مختلف
شخير همهمه تحذير
ولكن اصعب طبعا هذه الاصوات هي الصريخ
الخنزير بيصرخ
اكتر شيء مرعب ممكن تسمعه في حياتك
هو صراخ الخنازير في المجازر
الخنازير يا عزيزي
بتواجه ممارسات استثناييه
سواء في التربيه او الحبس او الدبح
فمثلا لازم ديلها يتقطع
لانها لما بتتوتر بتعض ديلها
غالبا بيتقطع من غير تخدير
وحتي من غير ادوات حاده
كمان مع هشاشه عضمها وتسمينها
الخنزير ساعات رجليه بتتكسر
وبيتضرب عشان يمشي
دا غير ان هما بيتجمعوا
في اعداد مهوله وزحام كبير
عمرهم ما كانوا متعودين عليه
الخنازير في الطبيعه بيعيشوا في قطيع
قطيع مكون من عدد معين
كل فرد فيه عارف التاني
انت شفت يا عزيزي الام
لما كانت عايزه تولد مشيت كيلو
يعني ممكن تبقي عايزه مكان
عايزه مساحه عايزه
اما بقي في الحبس
فكل يوم بالنسبالهم بيكون عذاب
ما بيسمعوش فيه
غير صريخ افراد عيلتهم طول الوقت
تقدر تشوف قله حيله وحزن في عيونهم
الله بس اشمعني الخنازير يا
ما كل حيوانات المزرعه كدا
الفراخ ما هي بتقلق اكيد علي كتاكيتها
والبقر بيزعل لما بيفصلوه عن ولاده
والخرفان عارفه افراد قطيعها
عندك حق يا عزيزي ولكن خليني اقولك
ان الخنازير في حته تانيه خالص
في يا
ولكن يا عزيزي لو عملنا قايمه
باذكي حيوانات
فالخنزير هيكون غالبا في الخمسه الاوايل
مش بين حيوانات المزرعه لا انا بتكلم علي
حيوانات اذكيا زي الدولفين والشمبانزي والفيل
الخنازير مثلا اذكي من الكلاب
وبتتعلم اسرع من الرييسيات والدلافين
في احد التجارب
الباحثين جابوا خنازير قدام فيديو جيم
يحركوا الدراع بمناخيرهم
عشان يخبطوا نقطه في الحيطه الزرقا
ولما النقطه بتتخبط في الحيطه الزرقا
الخنزير بينزله اكل
الخنازير بسرعه فهموا وقدروا يلعبوها
والباحثين بيقولوا ان كون الحيوان قدر يربط
بين حركه الدراع واللي بيظهر علي الشاشه
فدي حاجه مش قليله
خصوصا انه حيوان ما عندهوش صباع ابهام
يحرك بيه ال
عنده طول نظر وكمان
في نص التجربه يا عزيزي الجهاز باظ
ما بقاش ينزلهم اكل
لما يخبطوا النقطه في الحيطه الزرقا
ولكن الخنازير كملت لعب
لمجرد ان الباحثين كانوا بيقولولها كلام حلو
وكان الخنازير بتتسلي باللعبه
مولفه الدراسه
دكتوره كانديس كروني بتقول
ان الخنازير حساسه
لطريقه تعاملنا معاهم وبيتاثروا بيها
وقالت عن ذكاء الخنازير
ان الكلاب بتبصلك والقطط بتبصلك
لكن الخنازير بتبصلك في عينيك
جرب كدا يا عزيزي تبص في عين الخنزير
هتشوف ذكاء واضح
المناخير كدا وبص كدا في عينه
ال دا كنت بتلعب
لعبه الاختلافات وانت صغير ولا
دا انت ذكي جدا
وصحيح ان الباحثين منبهرين بسلوك الخنزير
ولكن الكلام دا بالنسبه لاي حد شغال
في مزرعه خنازير مش مفاجاه خالص
الخنازير دايما بيقدروا يتلاعبوا باي موقف
لحد ما يوصلوا للي هما عايزينه
يتمسكنوا لحد ما يتمكنوا
الخنزير حيوان لمض وعنيد
الباحثين في جامعه اوتفس لوراند
جابوا كلب وخنزير صغننين عمرهم شهور
عشان يشوفوا فرق التعامل
بين دا ودا معانا كبشر
لما الباحثين بيدوهم اكل
كان الكلب والخنزير بيبصوا لوش الباحث
ولما وقف توزيع الاكل
الكلاب كانت بتبص في وش الباحث برضه
اما الخنزير فكان بيتجاهلهم
ويعمل حاجه تانيه
هو هنا فهم يا عزيزي
فهم ان الباحث بيحلو عليه
طب يلا شوف بقي مين هيمشيلك التجربه
وعند بعند هتانسن عليا هخنزر عليك
في تجربه تانيه
الباحثين كانوا بيحطوا طبقين اكل
ويجيبوا كلب وخنزير غير مدربين
ويشاورولهم علي طبق واحد من الاتنين
الكلاب كانت بتروح علي الطبق
اللي بيشاورلهم عليه الباحث
لكن الخنازير كانت بتروح علي الطبق
اللي هما عايزينه بغض النظر اتشاورلهم فين
التجربه يا عزيزي بعض الناس بتفسرها
ان الكلاب مطيعه والخنازير عنيده
هذا الفرق يا عزيزي بيحكي
عن تاريخهم التطوري مع البني ادمين
الكلاب مستانسه من الف سنه
عشان يشتغلوا جنبا لجنب مع البني ادمين
يحرسوهم ويصطادوا معاهم
الخنازير من اقل من الاف سنه
ومش بتتربي عشان حراسه ولعب وهزار
بتتربي عشان لحمتها
التفرقه هي اللي ساهمت
في اختلاف الخنازير والكلاب
في تعاملهم مع البشر من وهما في سن صغير
الخنزير فعلا من اكتر الحيوانات المظلومه
في مملكه الحيوان
الممارسات القاسيه بتحصل مع حيوان
لكن الصوره الذهنيه
اللي في دماغنا عن الخنزير
انه كتله من الدهن ما بتحسش
حيوان شرير يستاهل كل الاذي
خلت التعامل معاه يكون في غايه السوء
وهو في الاخر مجرد حيوان روح
اللي بنعمله يا عزيزي ان احنا بنطلق
صفات بشريه علي كاين غير بشري
بنصبغه بصبغه اخلاقنا اللي بناء علي الشكل
احنا عمرنا ما اتعاملنا معاه
تعاملنا معاه بالانسنه
طبقنا حاجات فينا كبشر عليه
ودا فضل يزيد مع تطور الحضاره
وانعدام اتصالنا بالحياه البريه
والعالم الطبيعي والكاينات الاخري
بقينا نكون انطباعاتنا
عن الحيوانات عموما من الكرتون والافلام
فبقي بالنسبه لناس كتير الخنزير جشع
والدب لطيف والتعلب مكار
والبومه حكيمه والقط بياكل وينكر
مع انه ما كلش وما انكرش
صفات اكثر واقعيه من الحيوان نفسه
الانسان القديم شاف الخنزير حيوان او مكنه
بتحول حاجه للحمه
دخل له حاجه يطلعلك لحمه ودهون
ومن ساعتها وعجله الانتاج ما وقفتش
لكن النهارده احنا نعرف عن الخنازير اكتر
وكدا كدا كل الحيوانات تستاهل الرحمه
واكيد مش الذكاء هو المعيار
ولكنه بيزود ادراكه بالالم النفسي والجسدي
فدا ادعي ان انت تبقي رحيم بيه اكتر
كل الديانات امرت بالرحمه
تحريم اكل الحيوانات يا عزيزي
ليس مبرر لاذيتهم
فدا يا عزيزي
ليس مبرر ان احنا ناذيهم باي شكل من الاشكال
بس كدا يا عزيزي اخيرا وليس اخرا
ما تنساس تشوف الحلقات اللي فاتت
والحلقات اللي جايه
تنزل تبص علي المصادر
ولو احنا علي اليوتيوب نشترك علي القناه
افتكر دايما يا عزيزي
ان فيه ناس في حياتك
لو الخنزير شافهم ريقه هيجري
ليه يا
لان شخصياتهم زباله
