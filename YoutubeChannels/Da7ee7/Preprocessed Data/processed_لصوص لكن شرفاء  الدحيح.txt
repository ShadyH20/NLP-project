وعدكم روبن هود نصير الفقراء
واوفي بوعده
سرقت من الاغنياء لاعطيكم
ربنا يخليك يا روبن هور يا نصير الغلابه
تكرم علي الدعوه الجميله
خد
ربنا يخليك يا قصير يا ابن القصور
حبيبي تسلم
خد
يا حبيبي يا روبن هود يا ابني
دا ثانيه واحده تعالي هنا
فيه كنز تاني
كنز يا قذر
مش انت نفس الشخص اللي لسه جاي من شويه
لا التاني كان بشنب انا بدقن
واللي قبله
انت قصدك علي الاولاني خالص
لا دا كان من غير شنب خالص
يا معلم انا شايف الكنوز بتبظ من جيبك
رجع تاني
لا لا لا اقسملك بشرفي انا شخص تاني
باشا انت حتي ما غيرتش صوتك
اقسملك بشرفي انا شخص تاني
خلص هات
ما تعبتش حتي في تحضير الشخصيات
ابقي كلم طه دسوقي اتعلم منه
ماشي يا عم خد خلاص اهو
يلا
هتذلنا يعني بالكنز بتاعك
سلام عليكم
الا فين كنز روبن هود نصيب الفقرا
يا ربي علي الاستفزاز
اولا احنا في الريف الاوروبي
ايوه صحيح فاتتني
ويعني يا اخويا لو هتعمل فلاحه
ابقي اعمل فلاحه حلوه
ما فيش ست بالقرف والقبح دا
اني قبيحه
انا كنت جاي اعتذرلك يا استاذ روبن هود
ثانيه واحده
انا اللي المفروض اعتذر
انا ظلمتك يا امي
بعد
بعد ما قلت اني قبيحه
وعندي دهون زياده علي فخادي
دا انا ما قلتش كدا اصلا
حتي لو ما قلتش
عندي عادي
وانت المفروض تبقي حذر
طب كاعتذار مني يا امي
اقبلي الكنز اللي سرقته كله
هافكر
سلام عليكم
مش قلتلك موضوع التوام دا لسه ما حدش قفشه
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
عزيزي المشاهد الجميل
محب الاعمال اللي بتتكلم علي السرقات
ومحبي فيلم بنك الحظ
وبالاخص دور زيرو
وعاشق فيلم
بنسختيه الاصليتين
ونسخته المصريه عصابه و
عزيزي المشاهد الجميل
مدمن افلام و و
و بتاع الحاج احمد السبكي
اهلا بيك يا عزيزي في حلقه عن كبيرهم
كبير اللصوص بابا المجال روبن هود
روبن هود يا عزيزي هو لص شريف
بيسرق من الاغنيا عشان يدي للفقرا
وتعتبر شخصيته واحده من اقدم الشخصيات
في الادب الانجليزي
اول مره شخصيه روبن هود ظهرت
كانت في قصيده من سنه
ومن ساعتها
والقصه عايشه وشعبيتها ما بتقلش
روبن هود ارتبط اسمه
بالمجد والشجاعه والمغامره
والانتصار لقيم زي العدل والحق
متخيل يا عزيزي حرامي حقاني لص عنده ذمه
بتبدا قصتنا في اواخر القرن ال
في العصور الوسطي في اوروبا
اللي كان يعتبر وقت شديد القسوه
في الوقت دا
اوروبا كانت عباره عن مجتمع زراعي
علي قمه هذا المجتمع
عدد قليل جدا من الاغنيا
الكتله الاكبر يا عزيزي من هذا المجتمع
فلاحين اميين
بيكافحوا في القاع عايشين في الحضيض
بيعانوا جدا بسبب الضرايب الكبيره
اللي مفروضه عليهم
واللي فارض هذه الضرايب
لوردات وملاك الاراضي
ما كانش بيتبقي للفلاحين دول
من اللي بيزرعوه
غير يا دوبك اللي يكفيهم عشان يسد جوعهم
خليني اكملك واقولك
ان جنب الفقر والجوع والمرض
انجلترا في هذا الوقت كانت دوله محتله
لا حول ولا قوه الا بالله يا
انجلترا كانت محتله
من الطبقه الارستقراطيه النورمانديه
الطبقه هي اللي كانت بتحكم في الوقت دا
وبترجع اصولهم لل
اللي هاجروا لشمال فرنسا
وبقت لغتهم الاصليه هي الفرنسيه
وقدروا بقياده ويليام الفاتح سنه
ان هما يدخلوا انجلترا ويحتلوها
وحطوا يا عزيزي قانون
اسمه قانون الغابات
اكتر اسم غير موفق للقانون
القانون دا يا عزيزي كان بيخصص للملك
مساحات كبيره من الاراضي
وبالتالي الفلاحين اللي مش هيلاقوا
اراضي يزرعوها
مش هيكون قدامهم غير الصيد
عشان يقدروا يعيشوا
طب المشكله يا
ما يصطادوا ويعيشوا
نرجع خطوه بالحضاره لورا
عزيزي مش المشكله في الصيد
المشكله هيصطادوا فين
لان الغابات الملكيه
كانت بتغطي تقريبا تلت مساحه انجلترا
وما كانش مسموح لاي حد غير الملك
انه يصطاد فيها
يعني غزاله او ارنب في الارض
تخص الملك هو بس اللي من حقه يصطادها
لو فيه دبانه هو الوحيد اللي ينفع يهشها
ولو الجنود لقوا حد من الفلاحين
حاول يصطاد في الاراضي الملكيه
فهيقطعوا صوابع ايديه اليمين
عشان ما يعرفش يصطاد بالقوس تاني
دا يا عزيزي لو كان مودهم كويس
والراجل في وشه سماحه وقبول
هناخد منك نص كف بس
انما بقي في الغالب اللي كان بيتقفش
كانوا بيسجنوه ويعموه وممكن يعدموه

بس يا عزيزي بسبب الظروف الصعبه
والجوع الشديد اللي عند الناس
ناس كتير تغاضت عن هذا القانون
واستمروا في الصيد
وعشان يفلتوا من هذا العقاب الشديد العنيف
ما كانش قدامهم غير الهروب
والتحول الي مطاريد
يعيشوا حياه يايسه وبايسه
وهما هربانين من العداله
يتصنفوا قبل ما يتحاكموا بشكل رسمي
انهم خارجين عن القانون ذياب الجبل
تصنيفك كخارج عن القانون في القرون الوسطي
بيخليك تفقد كل حقوقك كمواطن
لو عندك بيت او محوشلك قرشين
فهما خلاص ما بقوش بتوعك
واي وقت هيتقبض عليك فيه هتتعدم
دا غير ان انت اصلا كاين سام
لم تعد تتمتع بحمايه القانون
بالبلدي كدا ما لكش
لو حد شافك وقتلك
مش هيخش فيك السجن يوم
دا اذا ما كانش اصلا
اللي هيقتلك دا هيتكافي عليك
في حاله يعني ان انت كنت شبح
ومحتل قايمه ال
الغابه الواسعه هتبقي المكان
اللي بياوي الخارجين عن القانون
وفي نفس الوقت دا المسرح
اللي بيظهر فيه بطلنا روبن هود
روبن هود يا عزيزي
بيبدا حياته كرجل فاضل
ما عملش حاجه يعاقب عليها القانون
كان واحد من الناس زي كل الناس
لكن الظلم بيجبره انه يتحول لمجرم
خارج عن القانون
بيضطر يا عزيزي للهروب للغابه
عشان يقابل صحابه الخارجين عن القانون زيه
بيطلق عليهم يا عزيزي
الرجال المرحين
ممكن يا عزيزي برضه
نسميهم نادي الرجال السري
وبيركبوا من محطه مصر
عشان نكمل الافيه يعني
روبن هود بيعيش قصه حب
مع الخادمه ماريان
اما بقي اعداوه فهما شريف نوتنجهام الشرير
والملك جون اللي كتير من المورخين
وصفوه انه حاكم شديد القسوه
واللي علي حسب القصه
بيستغل غياب اخوه ريتشارد قلب الاسد
كان بيصور
مع ولا
الحقيقه يا عزيزي ان ريتشارد قلب الاسد
كان بيمثل في بلده رمز للملك العادل
واخوه جون اللي بنتكلم عنه اغتصب عرشه
والحقيقه انه كان مشهور
انه كان بيفرض ضرايب كبيره جدا علي الناس
عشان يمول حرب خسرانه مع فرنسا
وكانت اسهل طريقه يجيب بيها فلوس
انه يشوف راجل ثري كدا معاه قرشين
ويقوله ولا انت خاين يا لا
انت خارج عن القانون
انت يا لا عدو للتاج الملكي
هات ياد البيت والقلعه وكل اللي معاك
ويقوم معين واحد من اتباعه مكانه
بشرط انه يدفع ضرايب للملك جون
الاتباع اللي بيمسكوا عشان يدفعوا لجون
كانت اسهل طريقه بالنسبالهم
ان هما يستولوا علي الفلوس من الفلاحين
طريقه الحكم وصلتنا في النهايه لثوره
ثوره اجبرت الملك جون انه يوقع
علي ميثاق اسمه ال
في هذا الميثاق
الملك بيتنازل عن كتير من سلطاته
وبيقبل مجموعه من المطالب
الغير قابله للتفاوض
اللي حطها البارونات
بارونات يا عزيزي جمع بارون
اللي هما ولاد الناس
ومن بين هذه المطالب
انه يقلل ويهدا شويه من عمليه جمعه للفلوس
دا كان حدث كبير اوي يا عزيزي
نقدر نقول ان الديمقراطيه في العصر الحديث
اتولدت بسبب ال
الوثيقه اللي كانت شكل بدايي جدا للدستور
الحقيقه يا عزيزي ان ما كانش شيء غريب
ان قصص زي روبن هود
تظهر في عهد الملك جون
ويبقي الملك جون
هو الشرير الرييسي في القصص
هو ال بتاع باتمان
هو خيري ورشاد وبدوي
في مواجهه الابهه
ومع الحرب الكارثيه والعقيمه والمكلفه
جون كمان خسر حربه ضد الفرنساويين
وبسبب التكلفه الباهظه
حصلت مجاعه كبيره
والاف من الناس اصبحوا خارجين عن القانون
هنا يا عزيزي الناس كانت في حاجه لبطل
حتي لو كان من اقتراحهم
روبن هود في هذه الفتره
كان عايش مع عصابته في غابه شيروود
بصراحه يا
انا حاسس ان انت بتتكلم علي لص وحرامي
المفروض ما يتحبش
واحد قاعد في الغابه
اللي بتعدي عليها فلوس الناس
عمال يسرقهم ويقطع الطريق عليهم
خليني اقولك يا عزيزي انه كان حرامي اه
ولكنه كان عنده كل صفات البطل
اهم صفه فيهم انه كان مع الفقرا
وعنده اخلاقيات وحدود لمهنته
انا اسرق اه اضرب لا اقتل مستحيل
خد بالك يا عزيزي ان وقتها
الناس كانت شايفاه زيك كدا
ما كانش بيتمتع بهذه الشعبيه بتاعه دلوقتي
الناس كانت شايفاه مجرد قاطع طريق ومجرم
شخص بيتصرف بطريقه وحشيه
ولكن مع مرور السنين
بدات الحكايه تتغير واحده واحده
بدا يتقال انه اه حرامي
ولكنه من جواه شخص صالح
ومع الوقت بدات الحكايه تتطور وتتغير اكتر
وبقي مش بس صالح
دا بقي بطل
بيسرق من الاغنيا عشان يدي الفقرا
ما بيقتلش غير عشان يدافع عن نفسه
او لانتقام له مبرر عنده
مهذب جدا مع ضحاياه
ما بيهاجمش ستات ولا فيات مستضعفه
ياه دا حنين اوي
روبن هود يا عزيزي
ما كانش مجرد شخص شجاع وقوي بس
لا دا كان عنده مهاره وذكاء
بيخلوه يهرب من جنود الملك
دا غير انه عنده قدره كبيره علي التخفي
بيعرف يستعمل السلاح
وكمان بيعرف يهرب بسرعه
بيخالف القانون وبيقاومه
ولكنه في المقابل بيخدم قانون اسمي بكتير
بيحقق العدل وبيرسي العداله
ياه يا
دا العداله لمت اوي
لو فكرت يا عزيزي وتاملت
في هذه الصفات شويه
هتلاقيها صفات بتنطبق علي اغلب اللصوص
اللي تحولوا بعد كدا لابطال شعبيين
وزي اغلب حكايات اللصوص الشعبيين دول
فغالبا بيتعرض بطلنا اللص لخيانه
وغالبا بتبقي علي ايد حد من عصابته
زي الهلباوي سيد رجب
في كيره والجن كدا
وزي ما بدران عمل مع ادهم الشرقاوي
وكما قال محمد رشدي
يا خوفي يا ليكون دا اخر عشا
اللي باحاول اقولهولك يا عزيزي
ان روبن هود وقصه روبن هود
بدات خلطه ثابته بتتكرر مع لصوص شعبيين كتير
الاول بيبقي حرامي الناس كارهاه
بعد كدا مع الوقت
الحرامي دا لما يسرق من حد بنكرهه
بنبدا نحبه نبدا نشوفه بطل
نبدا نشوفه بيسرق من الاغنيا ويدي الفقرا
ذكي وجريء وقوي وقادر يهرب
ويوم ما يقع ما نقولش انه فشل
لا دا حد من اهل الثقه ما كانش اهل ثقه
ومن هنا يا عزيزي يتحول اللص الي بطل شعبي
ومن هنا يا عزيزي بدا تاريخي
من اول لحظه
ظهرت فيها تيمه وهي
شكسبير علي سبيل المثال
بيذكر روبن هود مرات في مسرحياته
وبيكتب عنه السير
في القرن ال روايه
ودي يا عزيزي اللي كانت مسيوله بشكل كبير
عن شكل حكايه روبن هود
اللي نعرفها لحد دلوقتي
الحقيقه يا عزيزي ان قبل كل هذا التوثيق
معرفتنا بروبن هود حصلت
قبل ما الناس تكون قادره تقرا او تكتب
لقرون اسطوره روبن هود
كانت بتنتقل عن طريق الغنا
زي الفولكلور والغنا الشعبي والمواويل
اللي خلدت عندنا مثلا السيره الهلاليه
قبل ما بعد كدا يتم تدوينها
نفس ال بالظبط
الاغاني كانت بالنسبه للناس
في القرون الوسطي شبه التليفزيون
او ال بالنسبالنا دلوقتي
تشوف المسلسلات القديمه تلاقيه بيقولك
نقعد النهارده مع شاعر الربابه
دا واحد قاعد بيحكي حوار طويل جدا
بيمتد لسنوات وقرون
بنسافر زمنيا ومكانيا وزمكانيا
بنجيب البطل من ايام ما كان جده طفل
يا عزيزي اغاني
طولها ممكن يوصل ل سطر
قصه روبن هود يا عزيزي
وبقيه القصص اللي اتكلمنا عنها
زيها زي
ال محتاج يفضل يتطور
الاغنيه النهارده بتطلع
لازم كل شويه يتعملها
كل شويه القصه او الاغنيه
او المزيكا او المحتوي بشكل عام
لازم ياخد شكل جديد
عشان يقدر يتفاعل مع الجمهور الجديد
وواحده من اسرار نجاح قصه
زي قصه روبن هود
هي انها كان عندها القدره
انها تتغير مع السنين
تتغير عشان تواكب التغيرات
اللي بتحصل في المجتمع
كل شويه
خليني اقولك يا عزيزي ان في بدايه عصر
الملكه اليزابيث الاولي في القرن ال
كان بدا يحصل كدا بوادر
لل بمعاييرهم
فكره ان حد خارج عن القانون
وبيقطع رووس اعدايه
لم تكن فكره مستساغه
الذوق الشعبي ما عادش بيحب الموضوع دا
وبمجرد ما بقي بطل في كتب
ملموس وموجود علي الورق
مش بس علي لسان الناس
تحول مع الوقت روبن هود
الي بطل ارستقراطي
وفي مسرحيات انتوني مونداي
اللي كان مكلف انه يكتب
عن روبن هود في اواخر القرن ال
هيعمل لروبن هود نسب
ويتحول من شخص عادي لرجل نبيل
راجل عنده جذور
ودي حاجه هتخليه شخصيه مشهوره
بين الطبقات الوسطي
اللي كانت بدات تعيش في لندن
ما كانوش يا عزيزي عايزين يشوفوا
بطل عايش في الريف او الغابه
اه عايزين يشوفوا
شخص خارج عن القانون ثوري حرك متمرد
لكن برضه لازم يبقي شبهنا شويه
يعبر عن القيم بتاعتنا
يكتسب صفات الرجل النبيل
وزي ما قلتلك يعيش قصه حب مع ماريان
اللي بالمناسبه لم تكن موجوده
في النسخ الاولي من الاغاني الشعبيه
يعني اللي بيتحكي دا مش حقيقه
وهنا يا عزيزي
احنا بنتكلم عن قصه رومانسيه
اضافه الحب للحدوته
معناه اثاره وجاذبيه اكتر
عنتره من غير الحب كان زمانه و
ما كانش التاريخ خلده
ماريان نفسها ما سلمتش
من هذه التغيرات والتحولات
الست بعدما ما كانتش موجوده
بدات تتطور وتتحول من بنت عاديه الي عاهره

ليه
بعد كدا بتتحول انها تبقي
ست بتتمتع بالعفه والرزانه
عشان تليق علي قيم بنات الطبقه الوسطي
الحمد لله قدر ولطف
خليني اقولك ان ماريان كمان
دورها بدا يكبر مع الوقت
اتحولت من حبيبه البطل الجميله
الي شخصيه محوريه
ومع حلول القرن ال وانتشار الطباعه
كانت قصص روبن هود هي ال
بتنتج باعداد ضخمه واسعار رخيصه
مغرقه فيرجن ميجاستور
قصص كانت بتنتقل من قريه لقريه
ومن مدينه للتانيه في جميع انحاء انجلترا
هنا يا عزيزي الكتاب
هيبداوا يفكروا في ماريانا بشكل تاني
وهتبدا افكارهم تروح ناحيه ديانا
الهه الصيد في الاساطير الرومانيه
امراه جميله اه ولكنها في نفس الوقت
قادره علي الصيد والقتل
باستخدام القوس زيها زي روبن هود
ماريانا هتبقي شخصيه نساييه
موازيه لروبن هود مش مجرد تابع ليه
تكمله لهذا الكلام
روبن هود لما اتجوزها هدي وبطل شقاوه
ومع الوقت بيتحول لمواطن صالح
وبينسي ايام الشقاوه
انتشار يا عزيزي روبن هود في كل عصر
كان مرتبط بوسيط
الوسيط اللي كانت الحكايه
بتنتقل وتتطور من خلاله
بدات بفولكلور واغاني منقوله من جيل لجيل
لحاجات مكتوبه ومسرحيات
وزي ما ظهور حاجه زي الطباعه
طورت في روبن هود
وفي الشخصيه اللي بتتقدم للعالم
فروبن هود كان علي موعد
مع وسيط جديد السينما
بالرغم من ان ظهور روبن هود في السينما
بدا وقت السينما الصامته
روبن هود يا عزيزي في السينما برضه
كان
لسه لحد دلوقتي بيتعمل عنه افلام ناجحه
ومسلسلات بمعالجات واسامي شخصيات مختلفه
زي مثلا ممكن نعتبر مسلسل
لحد دلوقتي الاسطوره لسه محليه
لكن في نص القرن ال
روبن هود بيعرف العالميه
من خلال وسيط جديد بقي
التليفيزيون اللي كان اختراع جديد وقتها
ولما بيتعرض اول مسلسل
عن روبن هود سنه
مش بس بينجح في انجلترا
دا بينجح في جميع انحاء العالم
وبيتترجم لعشرات اللغات
المسلسل دا بياكد
علي نقط مهمه في حياه روبن هود
المغامره والترابط الذكوري
وكتير من الموضوعات الاجتماعيه
بس تفضل اهم نقطه اللي بيتباع بيها
المسلسلات والافكار والشخصيه
هي الحرامي
اللي بيسرق من الاغنيا ويدي للفقرا
اللص الشريف
في الخمسينات يا عزيزي
التيمه هتكون تيمه مشهوره ومهمه
بالاخص لليسار
اليسار في امريكا وقتها كان متضرر جدا
من اللي عمله السيناتور
اللي كان بيقود حمله مطارده غير مسبوقه
ضد الشيوعيين
او اللي فيه شك ان هما شيوعيين
وبيقدم الناس للمحاكمه
دا يا عزيزي قطع عيش
كتير من الكتاب الامريكيين
ومن ضمن الكتاب دول كانوا كتاب المسلسل
اللي اتحطوا في الليسته بتاعه ماكارتي
وبالتالي ما لقوش فرص شغل
غير في انجلترا
لو انت يا عزيزي تاملت في هذه الفكره
فكره اللص اللي بيسرق من الاغنيا
عشان يدي الفقرا
وجردتها من كون اللي بياخد دا هو لص
هتلاقيها في حد ذاتها هي رساله الشيوعيه
الاغنيا معاهم فلوس كتير جدا جدا
لو احنا خدنا فلوسهم ووزعناها علي الناس
كل الناس هتتبسط
ما فيش اغنيا وفقرا كلنا مواطنين ورفاق
خليني اقولك ان في سنه
لجنه الكتب المدرسيه
في ولايه انديانا في امريكا
حاولت تمنع عرض القصه في المدارس
لانها شايفه ان القصه بتعزز الشيوعيه
قد تظن يا عزيزي ان دا
دا العالم الغربي بدا يشوف
بشكل شرير
وبالتالي احنا المفروض خلاص
نبعد عنه ونسيبه دا شيوعي وحش
تجد يا عزيزي ان حوالين نفس هذه الفتره
روبن هود بيتحول لبطل في انجلترا
جزء يا عزيزي كبير
من شعبيه روبن هود المستمره لحد دلوقتي
هو انه كان عكس سوبرمان
في انجلترا شخصيه روبن هود
بدات تتطور بشكل يعجب الانجليز
وشكل مهم للانجليز
وللامبراطوريه نفسها كمان
هو شخص انجليزي نبيل وصادق ومخلص ومجتهد
يقدر يلهم اللي حواليه بالولاء
ورغم ثورته ضد السلطه الفاسده
الا انه في النهايه بيقبل الملكيه
ولكن بشرط يا ملكيه
انك تصبحي سلطه عادله
زي مثلا
ما بيقبل عوده الملك ريتشارد قلب الاسد
اللي بيرجع يسترد عرشه
من الملك الظالم جون
ويطلع علي جتته
كل اللي عمله فيه صلاح الدين
روبن هود يا عزيزي
في هذه الشخصيه الجديده
ضد الفساد ولكنه ليس ضد الملكيه
فضايل بتخليه البطل
والخادم المثالي للملكيه
كل اللي حكيتهولك يا عزيزي
روبن هود في الاغاني
روبن هود في الكتب
روبن هود في السينما
روبن هود علي التليفزيون
روبن هود خاين شيوعي
روبن هود بطل قومي وطني لانجلترا
بيخلينا نسال سوال مهم جدا يا عزيزي
عزيزي المشاهد اسمحلي
اعود بيك خطوات عديده للخلف
واسالك سوال قد يبدو متاخر شويه
هل روبن هود شخصيه حقيقيه
للاجابه يا عزيزي علي هذا السوال
سوال اذا كان روبن هود
شخصيه حقيقيه ام
خلينا نرجع للاسم اللي ظهر للمره الاولي
في السجلات المكتوبه في اواخر القرن ال
سواء باسم روبن هود
والمشتق من كلمتين و
بمعني سرقه
و بمعني غطاء الراس
بعض المورخين شايفين
ان دا مش بيعبر عن شخصيه واحده اصلا
غالبا دا اسم كان بيتوصف بيه
الكثير من الخارجين عن القانون
او لاي شخصيه بتعمل
اللي بيعمله روبن هود
بتعمل جريمه من جرايم روبن هود
زي مثلا حد بينفذ اعدام
بقي اسمه عشماوي
حد بيعمل حواوشي بقي اسمه حواوشي
صبي ميكانيكي بليه
يا عزيزي كلها اسامي اشخاص
ولكن ما كتر ما الاشخاص بقت مشهوره
بقوا الناس بيسموا الشغلانه كدا
بقي دا اسم للشغلانه
اللي عايز اقولهولك يا عزيزي
ان بعض الناس شايفه
انه ممكن ما يبقاش شخص واحد
ولكنه خليط من بعض الاشخاص
فيه مورخين تانيين شايفين
لا يا جماعه دا شخص واحد واحنا عارفينه
بل عارفين هو مين بالظبط
المورخ دافيد كروك مثلا
بيعتقد ان روبن هود شخصيه حقيقيه
شخصيه خارجه عن القانون
واسمها الحقيقي روبرت ومن ويذربي
ولقي نوع من الصله بين الشخصيتين
روبرت ويذربي ظهر في نفس العصر
اللي ظهر فيه روبن هود
واتصادرت بضاعته في يوركشاير
علي ايد عمده مدينه نوتنجهام
وفي نفس الوقت دا العمده اتكلف من الملك
انه يجهز فرسان يقبضوا علي روبرت
ودا معناه علي حسب كلام دافيد كروك
انه ما كانش مجرد مجرم عادي
وعلي حسب كلام الراجل دا
ان روبرت في هذه السرديه
اتقبض عليه واتنفذ عليه حكم الاعدام
وهو بيقول ان دا كلام مذكور
وموثق في السجلات
الحقيقه يا عزيزي سواء روبن هود
كان شخصيه حقيقيه او لا
في النهايه فيه نماذج ظهرت مع الوقت
لابطال خارجين عن القانون
كان عندهم صفات مشتركه مع روبن هود
ودا يا عزيزي مش بس في انجلترا
ولكن في العالم كله
عندك مثلا واحد اسمه بانشو فيلا
واحد من ابرز قاده الثوره المكسيكيين
اللي كان موجود اوايل القرن ال
واللي اتلقب بروبن هود المكسيكيين
بسبب الثورات اللي عملها علي الاقطاعيين
دا غير انه تمرد علي الامريكان والبريطانيين
وكان بيوزع غنايمه علي الفقرا
دا غير يا عزيزي ان نهايته كانت الاغتيال
النهايه اللي حولته لاسطوره
مش بس كدا
عندك الثاير بلدياته ايميليانو زاباتا
زي بتاع تشيلسي كدا
اللي كان معاصر لبانشو
وقاد ثورات الفلاحين والعمال
وكان شعاره ان الارض ملك للي يزرعها
عندك كمان مثال تاني
لشخصيه وليام تيل في سويسرا
اللي بالرغم من ان بعض الناس
بتشك في وجود اصلا
الا انه فضل رمز
لمعركه استقلال سويسرا في القرن ال
وكان سلاحه المفضل يا عزيزي
زي روبن هود بالظبط القوس
عندنا في مصر مثلا اسطوره علي الزيبق
وادهم الشرقاوي
انتاج مصري من المسلسلات كان جاي بنفس النمط
تجيب خواجه ابيض في ايديه ازازه الويسكي
ويقول انا لازم اقتل
يلاقي ادهم الشرقاوي
في ضهره علي طول يا عزيزي
ادهم الشرقاوي تحول في الاسطوره الشعبيه
من شخص ارتكب جرايم وجنايات
الي بطل ومقاوم
الحاجه المشتركه بين الشخصيات كلها
ان كلهم كانوا محاصرين
من سلطه الناس ما بتحبهاش
ومنقذهم يا عزيزي ذكاوهم قبل سلاحهم
خليني يا عزيزي اقولك
ان في التاريخ العربي
هناك شخصيه شبه كدا قبل الاسلام
شخصيه عروه بن الورد العبسي
اللي كان واحد من شعراء الجاهليه
وصعلوك معدم
اتشهر بسرقه الاغنيا لاطعام الفقرا
ثانيه واحده يا
يعني كل الشخصيات اللي احنا اتكلمنا عنها
بيعملوا اللي بيعملوه دا
بياخدوا اللقمه من بق الغني
عشان يحطوها في بق الفقير
الحقيقه يا عزيزي ان جمله
بيسرق الاغنيا ويدي الفقرا
تبان جمله نبيله وتبان بسيطه لاول وهله
ولكن لو جينا تاملناها بشكل فلسفي
هنلاقيها اكثر تعقيدا
علي حسب كلام
المورخ البريطاني اريك هوبساوم
في كتابه
المورخ دا بيشوف
ان بعض الافراد في تاريخ الجريمه
خدوا مكانتهم في الخيال الشعبي
كمجرمين ومدانين اجتماعيا
عشان يبقوا ممثلين حقيقيين
للمجتمع المضطهد
في صوره جريمه اجتماعيه
الهدف هنا يا عزيزي مش السرقه
ولكن تحدي النظام الاجتماعي والسياسي الفاسد
انا مش مجرد حرامي
انا بارازي السلطه الوحشه
انا مش مجرد شخص بيعطف علي الفقرا
انا باقاوم وباحتج
في محاضره عن العنف سنه
بيتامل الناقد الالماني وولتر بنيامين
ظاهره الاعجاب الجماهيري باللص
وليه دايما بيبان في عيون الجمهور
انه بطل مثير للاعجاب
حتي لو كان اعجاب صامت
والجماهير في نفس الوقت في نفس الوقت
بتدين اعماله
زي يا عزيزي
صاحبك الروش اللي في الجامعه كدا
اللي هو دا بايظ وتلفان وبتاع بنات
بس انت هتموت وتبقي زيه
معجب بيه من جواك بس بتدين اعماله
وولتر بنيامين كمان بيقول
ان الاعجاب بيتوجه اكتر لعنف اللص او المجرم
اكتر من سرقاته او جرايمه
ممارسه الحرامي بتاعنا لعمليه السرقه
فيها تحدي للمنظومه
المنظومه اللي بتقهرنا
فيها خرق للقانون
وعلاقات القوه اللي بتحكم المجتمع
اللي انا مش فيها
عقاب السلطه كمان يا عزيزي للص
مش هدفها انه يبطل جريمته
بل ان احنا نفكر المجتمع
شايفين يا مجتمع شايفين يا مجتمع
حد هيستخدم العنف
او هيتحدي المنظومه القانونيه
دا هيكون مصيره
انت عارف يا عزيزي هذه الاسطوره بتتجلي
لما تلاقي واحد الناس كانت بتبصله
ان هو بطل وبتحترم اعماله
كاعمال مضاده للسلطه الفاسده
وبعدين يطلع يقولك
ثانيه واحده يا جماعه لا انا حرامي بس
واحد مثلا زي جون ديلينجر طلع واعترف
يا جماعه انا مش ثاير انا ما باقاومش حد
انا عايز اكل لقمه حلوه
واركب عربيه اخر
الراجل دا يا عزيزي
حتي بعد التصريحات اللي قالها
فضل بطل شعبي
مش مهم النيه المهم ما تمثله
جون ديلينجر دا يا عزيزي
كان حرامي بنوك مشهور
في فتره الكساد العظيم في امريكا
وهو وعصابته نفذوا عمليه سرقه ناجحه
وزي ما قلتلك يا عزيزي
الراجل دا كان متصالح مع نفسه
وعمره ما قال ان عنده مبررات سياسيه لسلوكه
وبالنسباله سرقه البنوك كانت مهنته
بيصحي الصبح بيغسل وشه وسنانه ويفطر
يكوي التي شيرت المخطط
ويقوم لابس البندانه ام دبابيس
يامن علي الجلافزات والماسكات
ويقول استعنا علي الشقا بالله
وينزل الشغل
يلم الفلوس في الشنط
وبعدها يعدي يجيب فينو وهو مروح
موظف يعمل بالسرقه
وكان بيقول ان الشغلانه الوحيده
اللي لقاها متاحه وقت الكساد والبطاله
وبالرغم من ان ديلينجر
ما كانش عنده وعي سياسي
ولا احلام روبنهوديه
الا انه ساب نفس الاثر الروبنهودي
عند الناس وعند السلطه
الراجل دا اتقتل لم يتم تقديمه للمحاكمه
السلطه صفته جسديا في كمين
وقبل ما يموت
الحكومه الامريكيه صنفته بعدو الشعب رقم
الحقيقه يا عزيزي ان انت لو تاملت
هتلاقي ان السلطه لو كانت ذكيه شويه
كان المفروض انها تشوف روبن هود
وامثاله من القصص اللي اتكلمنا عنها
موظفين عندها مش تحاربهم
تكتر من عددهم
وتخلي السرقات تمشي بمزاجها
وبالكميات اللي هي عايزه تطلعها
لان علي حسب كلام البروفيسور فون بلاتز
لان السرقات بتقدم
ما يشبه المسكنات للفقراء
انت مش بتديهم حلول لمشاكلهم
انت بس بتحاول تصلح بمحاولات فرديه
ما لهاش تاثير علي المدي البعيد
انت بترازي القمع ما بتغيرهوش
فاهم يا عزيزي الفكره
يعني الحرامي بتاع الكساد لما يسرق البنوك
الفقير هيحس انه مرتاح ومبسوط
مع ان هو لا خد الفلوس
اللي كانت موجوده في البنوك
ولا حصل تغيير يخليه اغني
الحقيقه يا عزيزي ان روبن هود
كان بيخفف علي الناس الضعيفه
ولكنه ما حلش مشاكلهم
ما حلش المشكله الاصليه
اللي هي الفجوه الطبقيه
اللي عماله تزيد وتوسع
الفجوه سببها مفهوم
موجود ومستمر من ميات السنين
بينظر للفقير كشخص مسيول عن فقره
العالم كان فيه اصوات
كانت شايفه ان الفقير مسيول عن فقره
فالحقيقه الفقير مجرم بسبب سلوكياته
مش بسبب ان الفقير دا
محروم من نفس الفرص اللي بتتوفر للاغنيا
زي التعليم والتربيه
والصحه والامان الاجتماعي
وعلي حسب كلام بلاتز
فالاعمال الخيريه اللي كان ممكن
بعض الحراميه اللصوص الوحشين
اللي احنا شايفينهم
بعد كدا كويسين بيعملوها
هي لطيفه اه ولكنها مش بتحل المشكله
ومش علاج كافي للفقر
كتير يا عزيزي
المورخين وعلماء السياسه وعلماء الاجتماع
بيرفضوا اعتبار
قصص الابطال الخارجين عن القانون
كرموز ونماذج يحتذي بيها
ونادرا ما بتكون فيه علاقه بينهم
وبين الجماعات المضطهده
بيقول استاذ الفولكلور جراهام سيل
في دراسه ليه عن روبن هود
ان اللصوص والعصابات في الغالب
بيكونوا متواطيين مع النخب الحاكمه
ضد مصالح الفقرا والضعفا
من خلال شبكات بيتبادلوا فيها المصالح
بس يا عزيزي لو بصينا للسوال
بشكل فلسفي وشكل اخلاقي
هنلاقيه سوال صعب وجدلي
هل مجرد وجود حرامي
بيسرق من الاغنيا عشان يدي الفقرا
دا في حد ذاته كفايه انه يبرر فعل السرقه
اجابه السوال دا يا عزيزي
مختلفه عند الفلاسفه
الفلسفه مثلا النفعيه
وهي واحده
من اشهر النظريات الفلسفيه واكثرها تاثيرا
فكرتها الاساسيه ان احنا بنحدد
لو عمل معين غلط ولا صح بشكل اخلاقي
فدا بيعتمد علي نتايجه واثاره
لو النتيجه حلوه فيبقي فعل صح
لو انا كذبت بس الكذبه ادت الي
سعاده مثلا مراتي
واحساسها انها خاسه النهارده
اذا الكذبه تمام
علي حسب كلام الفلسفه النفعيه
علي حسب كلام جون ستيوارت
احد رموز الفلسفه النفعيه
ان الافعال التي تصنف
علي انها صحيحه اخلاقيا
هي اللي بينتج عنها
سعاده اكبر لاكبر عدد من الناس
روبن هود بسرقته للاغنيا بيحقق دا
لان طبيعي في مجتمع
الاغلبيه فقرا والاغنيا اقليه
عشان كدا يا
دايما بنحافظ علي حقوقهم
احنا هنا بنبص علي سعاده المجموع
وليس الافراد
مش الناس كلها هتنبسط
الناس كلها هتحس بسعاده
وشخص واحد بس اللي هيتيذي
تمام ما فيش مشكله
هنا الاخلاق والعداله
ما بيتقاسوش علي القواعد القايمه
علي الدين او التقاليد او العرف
ولكن علي التاثير الايجابي للفعل
الكلام دا يا عزيزي
علي عكس وجهه نظر الفيلسوف ايمانويل كانط
مستر كان بيشوف ان
يا جماعه افعال زي الكدب والسرقه
هي افعال غلط في كل الاحوال
وتغور النتيجه اللي هتيجي تبسطني بافعال غلط
والله مهما كانت الظروف او الضغوطات
معاك مريض بيفرفر
تقف في الاشاره وتربط الحزام
مراتك ايدها تقيله
وسالتك انا خاسه ولا لا
ما تكدبش اقف وواجه وربنا هيعينك
هينتج عن دا
ندوب وسحجات وقطع في الرباط الصليبي
واختراق لوتر اكيليس
والتهاب كبدي وبايي و و
بس كانط هينام مبسوط من اخلاقك العاليه
سواء يا عزيزي انت ماشي
بالفلسفه ولا الفلسفه التانيه
او بتشكل منهم علي حسب مصلحتك الشخصيه
الا اننا في الحالتين امام معضله فلسفيه
شبه المعضله بتاعه القطر
المعضله الشهيره اللي فيها سواق قطر
بيتحط قدام خيارين
يا ينقذ اشخاص ويقتل شخص واحد
يا اما يسيب القطر
يكمل في طريقه ويقتل
يا اما يحود القطر ويقتل بدل ما يقتل
لو انت يا عزيزي قاعد في مدرجات النفعيين
هتشوف ان العدد يكسب نموت ونسيب
من الناحيه التانيه يا عزيزي
لو مدينا الخط علي استقامته
وفكرنا في الموضوع شويه ولبسنا نضاره نفعيه
هيظهر قدامنا سوال جديد
ليه روبن هود بيسرق من الاغنيا بس
ليه ما بيسرقش من الطبقه الوسطي
عشان يدي للفقرا
هنا المدرسه النفعيه هتقوله
انت تمام طول ما انت بتجيب سعاده لناس اكتر
فلو الطبقه الوسطي اقل
وانت بتاخد منها عشان تدي الفقرا
فانت تمام صح
طول ما انت بتفرح
الجمهور اللي جه ورانا انت تمام
لكن من ناحيه تانيه
منطق روبن هود النفعي دا
بيودي مع الوقت لتاكل الثقه في المجتمع
دا شيء خطير خد بالك
في مقال
عن الفلسفه النفعيه
بيقول استاذ الفلسفه ستيفن ناتانسون
ان الناس لو بدات تتصرف
علي اساس نتايج افعالهم مش افعالهم نفسها
هنا مش هيبقي فيه طرف بيحتكم
لاي معاير اخلاقي نقدر نتنبا بيه
وهتبقي الحياه الاخلاقيه مجال بيسمح بسهوله
بالغش والسرقه والكدب
طول ما انت بتجيب نتايج كويسه
ولكن يا عزيزي دا مع الوقت
النتايج بتاعته هتبقي وحشه
الناس هتبطل تثق في بعض
مش هنقدر نتنبا بسلوكيات بعض
مش هيبقي عندنا معيار اخلاقي
نحتكم بيه ونرجعله
وبالتالي النتايج بقي بتاعه كل دا
مع الوقت قدام اوحش
كل واحد هيبدا يعمل اللي هو عايزه
طالما في النهايه هو شايف
ان دا هيحقق نتايج سعيده
بس برضه يا عزيزي في نفس الوقت
من ناحيه تانيه
لو كلنا التزمنا
بهذا القانون الاخلاقي بشكل صارم
مهما كانت الظروف والمعطيات وحيثيات الموقف
زي ما كانط بيقول
فدا معناه اننا ندقق
في كل فعل بيعمله غيرنا
الصرامه هتخلي
فكره اننا نعيش مع بعض مستحيله
يا عزيزي فكره روح القانون
لو معاك حد مريض بيموت
والاشاره حمرا
وما فيش حد بيعدي ممكن تمثل عليه خطر
لا ممكن تعدي
لان وقوفك هنا للاشاره
مش غرضه وقوفك للاشاره
غرضه حمايه الناس
في النهايه يا عزيزي
لا يوجد حقايق مطلقه
ولا يوجد فلسفات هنفضل متبعينها لاخر نفس
قصه روبن هود فيها اللي يدينه
وفيها اللي يخليه بطل
بتفضل يا عزيزي قصه روبن هود
معانا عبر التاريخ
بالاخص في الوقت اللي احنا فيه
لان الفجوه بين الاغنيا والفقرا عماله بتزيد
وبالرغم من تغير كل العناصر
في قصص روبن هود
الا ان الجزء الثابت في كل الحكايات
هي الفجوه بين الاغنيا والفقرا
الفجوه اللي كل ما بتزيد في حياتنا
كل ما جاذبيه شخصيه زي روبن هود ما بتزيد
كان حكي حكايه روبن هود
بيلبي رغبات عابره للاماكن والازمنه
من ايام الملك جون في القرون الوسطي
لحد القرن ال
الفساد والظلم
والرغبه في مقاومته ما انتهوش
حاجه البشر العميقه للعداله ما انتهتش
حتي لو كان هيتخيلوها
في صوره بطل خارج عن القانون
بس كدا يا عزيزي اخيرا وليس اخرا
ما تنساش تشوف الحلقات اللي فاتت
تشوف الحلقات الجايه
تنزل تبص علي المصادر
ولو احنا علي اليوتيوب نشترك علي القناه
