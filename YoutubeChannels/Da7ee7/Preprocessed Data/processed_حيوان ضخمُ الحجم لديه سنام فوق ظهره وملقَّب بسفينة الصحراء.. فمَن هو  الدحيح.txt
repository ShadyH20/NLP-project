يلا
سامعه يا ناقه
لو سمعت صوتك هانحرك
صباح الجمال يا بايع الجمال
جاءك عنتره بن شداد ليشتري منك العتاد
جيت اطلب الغيث بدون
عشان ال
وما يصحش وكدا
عايز يا ابني
عنتره سيتزوج عبله الجمر
وعايز ناقه حمر
ولا ولا ولا ولا
اتكلم عدل بدل ما الطشلك عايز
ناقه حمر ناقه حمر صعبه
اه طبعا صعبه ما فيش حاجه اسمها كدا
ازاي بس دا طلب اهل عبله
اه الناس بتشتغلك يا ابني
مستحيل دول وافقوا اني اتجوز بنتهم
هما بس كل اللي عايزينه شويه طلبات بسيطه
ايوه يعني طلبات
قالولي
عايزين ناقه حمر وكهربا ناشفه
وركب نمل بقي
بالظبط كدا بالظبط انت عرفت منين
يا عنتره
انت رابع عبد يشتغلوه ويبعتوهولي
رابع عبد
مش التاني حتي
يا عنتره فوق
حتي لو اتجوزت عبله
تفتكر مش هيعايروك باصلك وفصلك
غالبا اه
تفتكر عمر ما حد هيجوزني بنته
يا عم بياع يا طيب
انا قدامي شاب طويل عريض
محارب مغوار شاعر فاشل
انا لو عندي بنت كنت اتمني اجوزهالك
بجد
بجد ممكن تجوزني بنتك
طبعا يا عنتره
طبعا
انا بس هاحتاج ناقه فوشيا
مقلم
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
من حوالي مليون سنه
بيقرر احد الحيوانات البريه انه يطلع رحله
هيبدا هذه الرحله من موطنه
في امريكا الشماليه
بعد شويه سفر
هيلاقي الحيوان نفسه وصل الي شمال اسيا
يا نهار اسود يا
دول قارتين بينهم محيط
هيعدي ازاي
يا عبيط من مليون سنه
امريكا الشماليه كانت مربوطه
باوروبا واسيا
بيربط بينهم جسر بري قديم اسمه بيرنجيا
بيتفتح وبيتحول لمضيق بيرينج دلوقتي
دا يا عزيزي مش موضوعنا
خلينا نركز في الحيوان بتاعنا
ورغم برودتها الشديده قدر يستوطن فيها
المفارقه بقي يا عزيزي وخد
نفس الحيوان دا غير بييته درجه
ما وقفش لحد هنا دا زحف لافريقيا
ووصل لحد شبه الجزيره العربيه
يا اسطي انت كنت متمرمغ في الطبيعه
اشي بحيرات وانهار واشجار وبرد
اللي جابك للصحرا
يا
تلاقيه عايز يتجوز ويرتبط ويكون نفسه
كمان يا عزيزي لما دخل استراليا
استوطن المكان وفي اقل من قرن
تضاعفت اعداده مره
دا يا عزيزي حيوان مبهر
غاوي سفر
بييقدر يستحمل البرد ويسد معاك في الحر
دا يا عزيزي
لو انت ما تعرفش من اسم الحلقه الجمل
الجمل اللي بدا حكايتنا
هو الجد الاكبر الامريكاني لكل الجمال
الحاج جمل الامريكي
عاش في اواخر العصر الباليوسيني
اسمه العلمي
هو اسمه كدا يا وهو يعرف
هو ما يعرفش بصراحه
بس احنا مسميينه كدا
الحقيقه يا عزيزي
هذا الجد الامريكي انقرض خلاص
لكن سلالات احفاده هتستمر
وتظهر باشكال مختلفه
زي الشكل دا او دا
صح يا
بما انك اتكلمت يعني في الموضوع
ليه بقي فيه سلالات مختلفه
ليه فيه بسنام وبسنامين
ليه مش موحدين
الاجابه يا عزيزي علي هذا السوال
هتبينلك ازاي الجمل حيوان
مش بس بيستوطن بييه زي ما شفت في رحلته
دا جسمه بيتشكل وفق هذه البييه
الجمل ابو سنامين او ال
بيعيش في الاماكن البارده
زي روسيا واسيا الوسطي
اما بقي ابو سنام واحد فدا الجمل العربي
ودا بيعيش في المناطق الحاره
زي شبه الجزيره العربيه وافريقيا
خليني اقولك يا عزيزي
ان الجنين في النوعين
الاول بيتكون بحدبتين
ولكن في الجمل العربي
الحدبتين بيندمجوا لواحده بالتدريج
لحد ما يتولد الجنين بسنام واحد
الله طب وليه يا
البييه يا عزيزي
الجمل اللي طلع من امريكا
وراح شمال اسيا واوروبا البارده
عشان سلالته تكمل
كان لازم تمتلك الخصايص الخاصه بالبرد
زي السنامين السنامين مفيدين للبرد
دا يا عزيزي مخزنين دهون في
الجمل شايلهم علي ضهره
عشان يدفوه ويغذوه لما يحتاج
بس بقي في البييه الحاره
زي افريقيا وشبه الجزيره العربيه
ما فيش برد شديد يحتاج مخزنين
كفايه مخزن واحد
الدنيا دلوقتي حر وعطش وجفاف
كمان عايزين نخفف من وزننا
عشان نسافر مسافات اطول في الصحرا
فعشان كدا حصل انتقاء
خلي سلالات السنام الواحد
هي اللي تكمل في هذه المنطقه
حلقتنا النهارده يا عزيزي هتدور
حوالين هذا الجمل العربي ابو سنام واحد
خد بالك يا عزيزي لما اتكلم عن الجمال
غالبا فانت بتتكلم عن الجمل العربي
ليه يا
لان الجمل العربي بيشكل
من الجمال في العالم
كمان قدراته علي التكيف
اللي بيواجه بيها بييه صحراويه
اقسي بكتير واصعب
من اللي بيواجهه الجمل بتاع روسيا
قدرات مذهله مش بس بتقف علي السنام الواحد
انا عايزك يا عزيزي
تبص علي هذا الشاسيه
بص علي هذا الجسد
شوف ازاي هذا الجسد مسخر للنجاه
منظومه فسيولوجيه
منظومه هتخلينا ما نسميهوش ابو سنام واحد
ممكن يبقي عنده سنام واحد اه
بس احسن مني ومنك
الجمل يا عزيزي مش بعدد سنامه
قدرته علي النجاه في هذه البييه الصعبه
بتخلي المجتمعات تسميه سفينه الصحراء
خليني اقولك
الجمل ابو سنامين ارتفاعه ل قدم
تقريبا ارتفاع كتف الانسان
بينما الجمل العربي ارتفاع من ل قدم
رجليه طويله ودا بيساعده
مش بس في انها تبعده عن صهد الرمل
كمان بتعمل زي تيار
بتبقي فيه مساحه كبيره تحته
فالهوا يتحرك فيبردلي هنا
بيحصل زي تكييف سفلي
يبرد جسمه ويطري عليه
غير انها بتسمحله انه يبقي طويل كفايه
فيوصل لاعلي شجره
زي ما برضه بيقدر يوصل لاوطي عشب في الارض
عشان يبقي قدامه اكل متنوع
في هذه البييه الصعبه
وبمناسبه ال يا عزيزي
الجمل يقدر ياكل الصبار
الجمل سقف بقه صلب
لدرجه انه يقدر يطحن
النباتات الشوكيه حتي الصبار
لو جينا يا عزيزي نزلنا تحت
وشفنا خف الجمل العربي
هنلاقيه عريض وصلب
العرض دا بيوزع ضغط جسمه
ما يخليهوش يغرق في الرمل
ما انت ماشيلي بالرجلين الرفيعين دول هتغطس
والصلابه بتاعه الخف
بتعزل جسمه عن حراره الارض
كل حاجات يا عزيزي بتخلي الجمل بتاعنا
يقدر يمشي كيلومتر في اليوم الواحد
كيلومتر في اليوم الواحد
يا نهار اسود يا
تفتكر اقساطه كام لان انا محتار بينه
وبين
حاسه هيبقي ارخص
او بقي
ممكن ما تستسخفش علي الجمل لو سمحت
المواصفات يا عزيزي اللي اتكلمنا عنها
بتحمي الجمل من الاخطار اللي بتجيله من تحت
ولكن ماذا لو جت عاصفه رمليه
ساعتها هتكون رجله ثابته ومرتاحه
بس فتحات عينه ومناخيره معرضين للغبار
لو بصيتيا عزيزي لوش الجمل
بص كدا يا عزيزي في وشه بجد
اول حاجه هتلاحظها ان رموشه طويله
الرموش بتحميه من رمل العواصف
الرموش حاجز قوي
لجفن غشايه رقيق اوي
الله طب اشمعني دا مش صلب يا
يا عبيط
الغشاء الرقيق دا
بيخليه يشوف حتي وهو مغمض عينه
عشان كدا يا عزيزي نصيحتي ليك
ما تلعبش ابدا مع جمل استغمايه
كمان هذا الغشاء بيتحرك زي مساحات العربيه
عشان يمنع العفره وقت العواصف
اما فتحات مناخيره مطاطه
بتحجب الغبار عن الريه
وكمان جواها اورده
بتوسع مع ارتفاع حراره الجسم
عشان تسمح بتعريض الدم
لاكبر قدر من الهوا
فالدم يبرد ويوصل للمخ ينعنشه
لو هنتكلم بقي عن اهم نظام
لترطيب وتبريد الجمل وقت الحر
مش هتكون مناخيره يا عزيزي
هيكون ببساطه يا عزيزي الجلد
جلد الجمل سميك
كانه لابس جاكت فرو
الجاكت الفرو دا
بيعزله عن حراره الجو حواليه
كمان يا عزيزي لونه بيتغير
في الصيف مثلا الجلد بيبقي افتح
عشان يعكس الاشاعه اكتر
ويجنبه حروق الشمس
دا بيخلي العرق يرطب جلده بكفاءه اعلي
من الحيوانات التانيه اللي عندها شعر غزير
لو سالتك يا عزيزي
اشهر صفه تعرفها عن الجمل
مش هتقولي جلده ولا رموشه ولا خفه
ولا انه بياكل صبار
هتقول غالبا
انه يقدر يتحمل العطش في الصحرا
ولمده اطول بكتير من الانسان
ممكن توصل لاسبوع
يقعد اسبوع من غير ميه
تبدو كحاجه سحريه
ولكن لما تيجي تبص
علي فسيولوجيه الجمل وجسم الجمل
هتلاقي انه جسمه مصمم
انه يخليها حاجه في منتهي البساطه
خلايا الدم البيضاويه بتاعته
مرونتها بتسمح ان الجمل
يشرب كميه ميه كبيره جدا في المره الواحده
بتوصل يا عزيزي ل جالون
يعني اكتر من ازازه ميه صغيره
وكل دا يا عزيزي في دقايق بس
وبينما الحيوانات بعد فترات العطش الطويل
ممكن تتعرض لخطر الارتواء الزايد
انها شربت ميه كتير خطر
خليني اقولك ان الجمل
بيخزن الميه في جوفه
يوم كامل قبل ما تخش الدم
عشان ما يحصلش تخفيف مفاجي او حاد
في كثافه الدم مره واحده
طب لو ما فيش ميه
الجمل عنده قدره جباره
علي التحكم في فقدان سوايل جسمه
من اول درجه الحراره اللي يبدا يعرق عندها
لحد نظامه البولي نفسه
يعني المواشي التانيه بتفقد
من ل لتر سوايل وهي بتخرج فضلاتها
الجمل بسم الله ما شاء الله
اخره لتر و
الجمل يا عزيزي بيخرج بول مركز جدا
وقت الجفاف ممكن يوصل لشويه قطرات
قدره تركيز البول مش بس بتخليه
يقدر يحافظ علي مخزون السوايل جوا جسمه
كمان بتسمحله يتحمل الميه المالحه
تكيف الجمل يا عزيزي مش بس
في سمات جسده الفسيولوجيه
انما كمان في السلوك بتاعه ال
الجمال مثلا ما تلاقيهاش بتقعد في الشمس
الا للشديد القوي
ولو قعدت بتبقي لازقه في بعض
لان دا بيقلل من السطح المعرض للشمس
هنا يا عزيزي احنا امام حيوان غير عاقل
ولكنه قدر يطور سلوك اجتماعي للبقاء
حتي اكله ليه سلوكيات
لما بيلاقي نباتات في سكته مش بيدبها
اخره بياخد قطمتين كانها
ويكمل اللي بعده
عشان يعمل للمصادر اللي بتخش جسمه
كمان هتلاقيه بيتجنب ياكل وقت الحر
عشان ما يستهلكش نباتات سخنه
ويحب اوي ياكل وقت الطراوه زي المغربيه
لغايه هنا يا عزيزي
احنا بنتكلم علي حيوان عبقري في التكيف
جسمه عبقري وسلوكه عبقري وكل حاجه حلوه
كل دا وهو حيوان بري
سارح في الطبيعه كدا لوحده
ولكن يا عزيزي هيحصل لحظه فارقه
في حياه هذا الكاين
لما يظهر كاين تاني
الكاين دا هيبص للجمل
ويعجب بيه ويعجب بقدراته
الكاين دا يا عزيزي بالمناسبه
بيبص عليا دلوقتي
الكاين يا عزيزي اللي بنتكلم عنه
هو الانسان
الجمل هيطور اهم تكيف سلوكي عنده في قصته
العلاقه مع الانسان
بعد هجرته اللي بدانا بيها حلقتنا
ثم وجوده لالاف السنين كحيوان بري
هنلاقي اول تاريخ مسجل
لاستخدام البشر للجمال
في النقل والركوب بيرجع ل سنه
واحده من اهم المصادر مثلا
بتعود للقرن الاول قبل الميلاد
بتتكلم عن رجل غني بياجر الجمال بتاعته
ولما تلاقي الجمال بتتاجر
دا يدل ان الجمل كان اغلي
من ان شخص عادي يقدر يشتريه
ودا بيظهر في وثايق
مع دخولنا القرن الاول الميلادي
فيها تمن الجمل بيعادل اضعاف تمن الحمار
لدرجه يا عزيزي ان فيه وثايق تانيه
بنلاقي فيها ما يمكن ان يوصف
بلغه ال يعني
بال الجمل
انت بتشتري نص جمل او ربع جمل
في الجمل يا عزيزي
حصه في الجمل مش كله
من كتر مهو غالي
ضريبه امتلاك الجمل او رسوم دخوله المدينه
اللي هي الكارته بتاعه الجمل يعني
اغلي من حيوان تاني
باختصار يا عزيزي
الجمل كان سلعه نفيسه وسط الحيوانات
زي العربيات السبور وسط الماركات
الحقيقه يا عزيزي ان بينما الجمل
في عصور واماكن تاريخيه كان رمز للفشخره
هنلاقي بييات معينه احتاج سكانها الجمل
ولكن مش باعتباره ركوبه او استعراض
دا حيوان جديد و
ونحطه بقي في ال بتاعنا
بل كسفينه نجاه لحياتهم كلها
اللي مسرحها بحار شاسعه من الرمال
سكان الصحاري يا عزيزي
لو انت من العرب الرحل في شبه الجزيره
خليني اقولك
انت ممكن تاخد من ترويض الجمل
حليب بكل انواعه
لحوم صوف جلد
حتي روث الابل فضلات الابل يا عزيزي
لا مواخذه هذا الروث
تقدر تنتج منه السماد وتولع بيه النار
خدمه يا عم عايز تاني
للعرب الرحل
مش وسيله نقل بتنقله لوحده
دا بينقل بيته كله حرفيا
الخيمه بالاوتاد اللي بتتشد بيها
بالامتعه بالسراير
ولو اتوفرت فرص للزراعه في قلب الصحرا
الجمل هيقولك وماله
هيحرت الارض ويمسح العشب الضار منها
ولو قامت حرب الجمل دبابتك المقاتله
هتخش بيه في الغارات الحربيه ولا يهمك
الادوار
مستحيل تلاقيها في حيوان واحد
يعني البقر والجاموس
هيديك لبن وصوف بس مش هيحاربلك
الاحصنه اه هتديك سرعه وتحارب
بس مش هتديك غذا ولبن
الجمل هو ال
لا مواخذه يعني يا
بس هو الجمل يعني عليه من كل دا
علاقه
ليه كل العذاب والادوار
والخدمه اللي ما بيجيلناش منها مردود
الحقيقه يا عزيزي خليني اصارحك
علاقتنا بالجمال ليست اوي
ممكن نعتبرها
زي ما الجمل بتاعنا مهم جدا للانسان
الانسان مهم جدا للجمل
لانه بيقدر يوجهه لمناطق العشب والاكل
لان الجمل
بينما انا عمال اتغزل في مميزاته
للاسف حاسه شمه وتذوقه
اضعف من الحيوانات التانيه
وسهل جدا يتوه عن قطيعه
عشان كدا المثل بيقول
ادي الجمل وادي الجمال
علاقه الجمل بالانسان هي علاقه ارتباط وثيق
ما تقدرش تشوف فيها طرف الا والتاني ملازمه
العلاقه بتخلي الجمل
يثق في الانسان ثقه عمياء لا يمكن تتخيلها
خليني اديك
لما الناقه بتولد جمل صغير وسط السفر
العرب الرحل بيخافوا
الجنين الصغير دا يموت وسط الرحله
فالناقه تحزن والحزن يخليها ما تنزلش لبن
باقولك مش وقته دلوقتي
احنا في وسط الصحرا يا وليه
ساعتها يا عزيزي ييجي انسان يشاغلها
لحد ما تغفل عن الجنين
ويقوم مبدل هذا الجنين
بجمل تاني عنده اسبوع
يليث عليه من دم ومشيمه الجنين الحقيقي
ويدولها الجمل ابو اسبوع دا
تمشي حالها بيه
لغايه ما جنينها الحقيقي
يكبر شويه كدا ويشد حيله
يا نهار اسود يا
هي سفينه الصحراء
طلعت متخلفه
هو الجمل بس يعني
حس الانسان غالبا مش هيخدعه
لانه بيستفيد منه
فقالك مش مشكله اثق فيه
ودا لان الجمل علي حسب بعض المصادر
كاين عاطفي جدا
والعاطفه شغاله في الاتجاهين
اتجاه الثقه واتجاه الغدر
خد بالك يا عزيزي
الجمل لما يحس بخيانه من صاحبه الانسان
مش هينتقم في ساعتها
هيكبت مشاعره لفتره طويله
لحد ما يلاقي وقت مناسب وينتقم
ودي قدره بيلاحظها العرب
ويوثقوا الحذر منها في امثال زي
المهم يا عزيزي
العلاقه الفريده بتكيفاتها
هتوصل قوتها انها تبقي لغه خاصه
بين العرب الرحل والجمل
الجمل يا عزيزي لما بيصدر اصوات
كل صوت منها بيدي رساله مختلفه
لدرجه ان العرب طوروا اسم لكل صوت
لما يكون الجمل عطشان
بيطلع صوت من غير ما يفتح بقه
بيسموا هذا الصوت الارزام
ولما يكون الجمل زهقان
بيطلع صوت الرغاء
لما صاحبه يتقل عليه الحموله
هيطلع صوت الاطيط
لما الناقه تفقد عيالها
هتطلع بحزن صوت الحنين
علاقه الجمل يا عزيزي والانسان
هيتطوروا للغه يفهموا بعض بيها
تطور يبدو مبالغ فيه
ولكن لو بصيتله هتلاقيه حاجه منطقيه جدا
انت في صحرا
اقل اشاره من الجمل ممكن تبقي تحذير حاسم
لو الانسان ما فهمش الاشاره
وكان جاهزلها بتسميه
يقولها لزميله بسرعه هيموت
خليني اقولك يا عزيزي
ان قصه الجمل والانسان
مش دايما قصه يعني
و ومصلحه و وغدر وخيانه
علاقه الجمل والبشر
هتتطور لانشطه بره دايره البقاء
انشطه غير النجاه في الصحرا يا
هنلعب هنعمل
بالظبط يا عزيزي هنلعب
الجمل هيتحول لاداه الرحل الوحيده للترفيه
في بييه قاسيه
يعملوا بقي بيه سباقات يعملوله مهرجانات
يرقصوا بيه في الافراح
هنا الجمل ما بقاش روتين نجاه
بقي اسلوب حياه
الجمل يا عزيزي زي ما تقول كدا مجازا
فهم انه في لحظه بعينها
بقي جزء من حاله ترفيه وانبساط
الجمل يا عزيزي من الكاينات القليله
اللي بتستجيب للموسيقي والغناء
في تجربه سنه في حديقه برونكس
شغلوا الجراموفون قدام حيوانات مختلفه
ولقوا ان اللاما هي الحيوان الوحيد
المنتبه والمتفاعل مع الموسيقي
دا بيفسر يا عزيزي ليه العرب
طوروا اغاني ومواويل للجمال
الاغاني يا عزيزي من جمالها واصالتها
تم ادراجها في قايمه اليونسكو
باعتبارها تراث لحياه سكان الصحراء
وبره يا عزيزي الشعر والمواويل
الجمل هيتسرب للغه العرب وامثالهم اليوميه
فاكر يا عزيزي
بوحه لما قال لفالانيتنو
دا انت كداب كدب الابل
كدب الابل دا يا عزيزي صفه لاحظها الاعراب
لما يلاقوا الجمل
وسط صحرا ما فيهاش لا عشب ولا ميه
عمال بيلعب بقه كانه بيمضغ
فيتزواولوا الله دا بيعمل دا
دا بياكل بقه
مزاوله هتخليهم لسبب ما
يوصفوا الابل بالكدب
يا اسطي هو بيكدب ليه
لو ركزت يا عزيزي في لغتنا العاميه
هتلاقي ان الباب كبير اوي
لدرجه انه يفوت جمل
ولما تيجي تسرق لازم تسرق جمل
ان سرقت اسرق جمل
ولما تطلب من حد ياخد احتياطه
بتقوله اعقلها وتوكل
لان عقل الناقه وربطها
اهم احتياط كان بياخده العرب
قبل ما يستقروا في حته
وارجع لحرب
مكانه الجمل في كل نواحي الحياه العربيه
هتخليه في بعض الاوقات العمله الاساسيه
بيتدفع بيه مهور العرايس وصفقات التجاره
بتتركز فيه ثروه الانسان ونفوذ القبيله
اللي بيتقاس بعدد الجمال اللي بيمتلكوها
عشان كدا يا عزيزي الجمل كان ممكن يقوم
تحالفات واعراس وكمان حروب
زي سراب ناقه البسوس بنت منقذ
فاكر الحلقه ارجع شوفها
اللي قتلها نقدر نقول
انه كان نقطه انفجار حرب البسوس
الجمل لما خلق صفقه تعايش مع الانسان
امن نفسه
من اكتر مخلوق ذكي وخطر علي الكوكب
ما فيش حد هيقلقه تاني
صفقه الجمل والانسان اساسها
وجود بييه بتخليهم محتاجين لبعض زي الصحرا
ولكن ماذا لو هذا الحيوان
اللي ما فيش وحش بيطارده او مناخ بيهده
شغال في السقعه ماشي في الحر ماشي
انطلق في بييه امنه البشر مش محتاجينه فيها
الحقيقه في الفتره بين ل
احتاجت استراليا للجمال
عشان يقدروا يتنقلوا حواليها
ويشوفوا القاره بقي وثرواتها
ساعتها جابوا الف جمل
من شبه الجزيره العربيه وافغانستان
ومعاهم جمال عربي وافغاني
الجمال والجمالين ساعدوا الاستراليين
يبنوا جسور الامدادات بين المستعمرات
لدرجه ان القطار الفاخر اسمه
نسبه للجمالين الافعان
ودورهم في ربط البلد ببعضها
ولكن بقي يا عزيزي لما دور الجمال خلص
العلاقه مع الانسان اتفكت
والجمال سرحت في استراليا
الجمل بقدراته العاليه علي النجاه والتكيف
بسم الله ما شاء الله
لما اتنقل لبييه اسهل من الصحرا
كان تكاثره اكبر واسرع
قالك دا دا دا دا
دا دا احنا كنا عايشين في عذاب
لغايه ما اعداد الجمال وصلت ل الف
واتحولت الجمال من حيوان مدجن
تحت اشراف ورعايه بشريه
لحيوان شبه بري ما حدش عارف يفرمله
خليني اقولك ان العلاقه اللي اتفكت
عملت مشكله خطيره
خطير
الجمل مش بس كاين غريب
علي البييه الاستراليه
دا وجوده بيهدد التوازن البييي فيها
وبيزاحم الكاينات الاصليه في اكل عيشها
دا كمان وصوله للمناطق السكانيه الماهوله
بقي خطر علي الاطفال والسكان
غير بقي اتلاف المنشات
وخزانات الميه واسوار البيوت
فيه
بقي بلطجي يا عزيزي
الجمل تحول الي ازمه
لدرجه ان الحكومه الاستراليه اطلقت مشروع
لاعدام الف جمل
سنه كام سنه
يا نهار اسود يا
وفي نفس الوقت بدات جمعيات حمايه الحيوان
مشروعات موازيه لانقاذ الجمال
وترويضها في مزارع
والاستفاده بمنتجات البانها
علي مدار سنه
فضل الجمل شريان لحياه الانسان العربي
لانه عكس استراليا
مخلوق جه بييه مصممه
عشان هو اللي يكون بطلها المنقذ
الاعتماد علي الجمل هيظهر بشكل استثنايي
في الحضاره العربيه عن حضاره تانيه
استثناء هيلاحظه
بروفيسور التاريخ ريتشارد بولييه
اللي هيالف كتاب بعنوان

واللي بيوضح مفارقه غريبه جدا
بولييه بيقول باستغراب
ان في الحضارات قبل ظهور الاسلام
العجلات المجروره كانت موجوده وحاضره بقوه
بنلاقيها في الرسومات والمنحوتات
لما تجيلنا بقي الحضاره العربيه
بنلاقي فجاه العجله شبه اختفت
احنا فرحانين بالجمال بتوعنا
ولكن بعد قرون
رجعت العجله تاني تركب المشهد
في القرن ال
مش بس بتحرك عربيات بداييه
بتحرك كمان عربيات دفع رباعي
جواها محركات جباره تستحمل صحرا
هنا بقي يا عزيزي قالت العجله
عذرا ايها الجمل
ممكن تبقي بقالك سنه كسبان معركه
بس بتقدم التقنيه والتاريخ
انت خسرت يا لا
الحقيقه يا عزيزي التطور التكنولوجي
خلي حاجتنا للجمل تقل
حتي لو كان في قلب البييه العربيه
اللي كان هو بطلها
هنا يا عزيزي
بدانا نواجه وضع زي استراليا
بييه اتطورت
ما بقتش محتاجه الجمال في حاجه
بس هل العرب
قرروا يقضوا علي الجمال زي الاستراليين
الحقيقه لا
امتلاك الجمال والحفاظ عليها
استمر عكس المتوقع
اختلف بس في شكله
تحول الي رمز ثقافي
اكتر من انه منفعه اقتصاديه او وظيفه حقيقيه
في النهايه سهل نخرج الجمل
من معادله التطور والتكنولوجيا
ونبدله بعربيه
لكن مستحيل يخرج من لغه وامثال وفنون
كان جزء منها من قرون
تراكم بشري وثقافي لا يمكن يتعمله
الجمل هينجو ويتكيف كعادته
هي ويعيش ويكمل في الحضاره بتاعتنا
ولكن مش بفضل قدراته
انما بفضل علاقته العاطفيه بعزيزه الانسان
الانسان يا عزيزي
مهما كان الجمل اصبح عديم الفايده
الا ان تاريخه اللي يمتد لالاف السنين
ما يخليش الانسان يقدر يتجاهل
وجود هذا الكاين
ويتجاهل دور هذا الكاين
خاصه ان احنا ما كناش نقدر نعيش من غيره
دا كان وسيله نجاتنا في هذه البييه القاسيه
خد بالك يا جمل
احنا اينعم عملنا قنابل نوويه
قتلنا في بعضينا
بندمر البييه بتاعتنا بنعمل تلوث في الجو
بس احنا يا جمل ما بننساش
ما بننساش الجمايل يا جمل
في الوقت الحالي
بنلاقي اهتمام بالجمل في مهرجانات وفعاليات
ودا باعتبارها مكون ثقافي رييسي
بيرسم الهويه العربيه
في الامارات مثلا
بنلاقي مهرجان لسباقات الهجن
في السعوديه مهرجان الابل
اللي بينظمه نادي الابل
تخيل يا عزيزي فيه للابل
وفي سينا بيحصل سباق معروف في شهر
والمسابقات يا عزيزي متعدده
مش بس ممكن تبقي سباقات جري بقي ومين يسبق
فيه مسابقات لمزاين الابل
اللي هو اختيار اجمل ناقه
وكمان بيبقي فيه فرصه للاجيال الجديده
اللي معظمها طلع بعد ما العجله ركنت الجمل
عشان ييجوا البشر الصغننين الجداد
يتعرفوا علي الحيوان اللي ساعد اجدادهم
طول القرون اللي قبل كدا
وتكون فرصه للناس
يتعرفوا علي تفاصيل حياه اجدادهم
وازاي نجيوا من صحرا مخيفه
وخلقوا فيها حياه واغاني وتراث
بفضل صداقتهم للحيوان دا
علي حسب كلام الانثروبولوجي الشهير
كلود ليفي شتراوس
البشر في كل بييه
بيعرفوا نفسهم عكس حيوانات بييتهم
البشر هيقدروا ميزات الجمل
لانها ببساطه مش فيهم
لا هما اقويا ولا هما صبورين
ولا هما متكيفين بالسهوله بتاعته
شتراوس بيقول ان الحيوانات
مش بس بتقدم ماده للاكل والنجاه
ولكن اهم ما تعطيه للانسان
ماده للتفكير في تعريفه لنفسه وحكايته
انه مخلوق قدراته مش جباره زي حيواناته
بس ذكاوه بيخليه يقدر يسخر قدراتها لصالحه
ومع الوقت علي حسب كلام شتراوس
بيتحول الحيوان لرمز ثقافي للفكره
اختلافنا عن الحيوان
اللي بيخلينا نعجب بيه
وتشابهنا معاه
كحيوانات عايزه تنجو هي كمان وتعيش
عشان كدا حتي لو كان الجمل
دوره في الكفاح للبقاء خلص
فدوره في كتابه تاريخنا وحكايتنا
هيستمر للابد
الجمال هتتكرم
لدرجه ان هي اللي بقت تتحط علي ضهر العربيات
ما بقتش الجمال سفينه لنجاتنا
انما رمز لحكايتنا
ومن هنا نقدر نقول
حان لهذا الكاين المتعب ان يستريح
وانت يا عزيزي حان الوقت
ان تشوف الحلقات اللي فاتت
وتشوف الحلقات الجايه
وتنزل تبص علي المصادر
ولو احنا علي اليوتيوب نشترك علي القناه
ياه يا
انا بعد الحلقه حبيت الجمل اوي اوي اوي
حبيته جدا حبيت ان انا اتعرف عليه
واشوفه في بييته الصعبه
وازاي انتقل من
عبر لحد ما وصل لشبه الجزيره العربيه
وعاصر البرد وعاصر الجفاف وعاصر الصحرا
وعاصر اللهيب
اللي الصحرا بتطلعه من كتر سخونتها
كم انت عظيم ايها الجمل
انت خلتني حقيقي احترمك
انا باحبك يا جمل
باحبك يا جمل
يا اسطي باحبك يا اسطي
