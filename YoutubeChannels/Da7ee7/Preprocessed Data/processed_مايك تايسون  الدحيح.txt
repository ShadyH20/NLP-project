الله ينور يا جوني
اهلا يا كوتش
اخبار استعداداتك للمباراه
جاهز ولا لسه
كوتش
يا ويله اللي هيقع معايا في الحلبه
والله فعلا
هاسفلت وشه
هاعمل بوشه معجون اغسل بيه سناني
جوني ما تخليش الحماس يسوحك
هاناوله
علي علي
هاديله خطافيه
اوعي الحماس يسوحك يا جوني
هانهال عليه بالقبضات
هاعيد ترتيب ملامح وشه
اهله مش هيقدروا يتعرفوا عليه
دا الحماس خده وشرخ بعيد
مسكين جوني علي اللي هيحصل فيه مسكين
كوتش لما اكسب البطوله وارفع الحزام
اجي كدا ولا كدا
قلبك ابيض يا لا اوي
مالك يا كوتش حاسك مش متحمس زيي
اممم انا
هما صحيح ما قالوش
هالاعب مين الماتش الجاي
ما انا لسه جايب الخبر وجاي اقولهولك
المنظمين بيقولوا ان خصمك
موجود في الظرف دا

شامم ريحه
لا دا بس تلاقيه الغرا بتاع الظرف
ال ما لهومش ريحه
لا لا هي ريحه ال
بتبقي قالبه علي لب كدا
خلاص يا حبيبي اللي تشوفه انت اللي هتلعب
انا هالاعب مايك تايسون
والله يا ابني قالولي في التليفون
هيلاعب تايسون
قلت الله هيلاعب ليه
ما كنتش اعرف ان هما قصدهم مايك تايسون
انا عمري مش بعزقه
عمال تقولي هتسفلت وهتردم وهتشطب وهتسلم
قلتلك ما تخليش الحماس يسوحك
طب ما ما تكلمهم والنبي
خليهم يشوفولي حد تاني بلاش دا
لا ما انا قلتلهم بلاش تايسون
قالولي مش فاضي عنده مسلسل
طب ممكن حماده هلال في حلم العمر
كلمته قالي مش هالعب يا
وقعد يعيط ويتفتف في التليفون

بجد
بقولك يا جوني لما نيجي نكفنك في الحلبه
نجري بيك كدا ولا كدا

انا شامم ريحه لب
اه صحيح ريحه ال
هيغمي عليا
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
في يوم يوليو سنه
وفي مدينه لاس فيجاس
كل الناس كانت مستنيه حدث رياضي كبير
ماتش الاعاده
علي بطوله رابطه الملاكمه العالميه ال
فيه الوزن التقيل
ما بين ايفاندر هوليفيلد ومايك تايسون
تايسون بيخش الماتش
بعد خسارته من شهور لصالح هوليفيلد
وعشان كدا بقي يا عزيزي
الاعلام والجمهور كانوا مستنيين رد فعله
المواجهه حطمت الارقام القياسيه
علي مستوي ال
او خدمه دفع الفلوس
مقابل مشاهده حدث معين
من خلال البث التليفزيوني
حوالي مليون بني ادم
عايزين يشوفوا مايك تايسون
وهو بيستعيد حزام الوزن التقيل
دا كان ال
ولكن يا عزيزي اللي هيحصل في هذه الليله
ما حدش كان يتوقعه ابدا
في الجوله الاولي
هيظهر هوليفيلد وهو صامد قدام تايسون
بيمنعه من تسديد لكمات من مسافات قريبه
كل دا بفضل قوته البدنيه
واستخدامه لاكتافه ودراعاته وراسه
وفي الجوله التانيه
تايسون هيتصاب بقطع فوق عينه اليمين
بعد ما راس هوليفيلد خبطت فيه
خليني اقولك
ان الضربه في الراس ممنوعه في الملاكمه
دا الحكم هيشوفه ولكن هيتغاضي عنه
وهيكمل الماتش
وهنا مايك تايسون بيتجنن
عايز ينتقم من هذه الحركه الغير شرعيه
وهنا بيظهر علي وشه
الغضب والرغبه في الانتقام
او زي ما بيقول الكاتب الدن تشوداش
في موقع
سوف يطلق العنان لشياطينه
بينزل تايسون الجوله التالته بحماس واندفاع
يمين شمال
ولكن هوليفيلد واقف علي رجليه
ومحافظ علي اتزانه
وقبل ثانيه من نهايه الجوله
مايك تايسون بيلف راسه حوالين الخصم
وبيعضه في ودنه اليمين
بيعمله ساعه يا
عزيزي خليني اقولك
ان العضه كانت اكبر من كدا بشويه
عمله في ودنه يا
عرفت ال منين هه
خليني اقولك يا عزيزي ان هذه العضه
تسببت في قطع جزء من ودن هوليفيلد
اللي كان في الماتش
عمال يتنطط في مكانه من كتر الالم
وعمال ينزف دم
وحته من ودنه بين سنان تايسون كانها لبانه
يا ساتر يا رب دا
مشهد يا عزيزي هيستيري والكل مرتبك
احنا بنعض ودان بعض
معلق الماتش في حاله من الذهول
مش مصدق اللي بيشوفه
الحكم شايف دا ماتش كبير
ومتردد في انهاء الماتش
الجمهور مش مصدق ان مايك تايسون
كل ودن الخصم بتاعه
اول مره تحصل يا عزيزي
ان حد يطلع من الماتش من غير ودن
طبعا يا عزيزي الوحيد اللي كان مصمم
علي استكمال هذه المباراه
كان مايك تايسون نفسه
لدرجه يا عزيزي ان بعد العضه
فضل يطارد هوليفيلد
مش عارف بقي
كان عايز يساوي ودانه ببعض ولا
المهم ان عينه كانت بتطلع شرار
وحتي بعد ما اتخصم منه نقطتين
فضل مستني لحظه استكمال الجوله
عشان بعد ثواني
يحاول تاني يعض هوليفيلد
يا اسطي ركز في ماتش الملاكمه
انت متفرغله
الكاتب بيقول ان مايك تايسون
فقد السيطره علي نفسه تماما
وفضل بيغل ومصمم انه ياذي خصمه
حتي بعد ما الحكم لغي الماتش
وبيطلع كمان رجال الامن والشرطه علي الحلبه
وبرضه تايسون لسه عايز يمسك هوليفيلد
يا حبيبي خلاص الماتش خلص الجمهور خايف
تشوداش بيقول ان تايسون
ما كانش غضبان او حاسس بالاهانه
ولكنه علي حسب تفسيره كان خايف
رغم هذا التوحش الغير قابل للاحتواء
تايسون كان خايف
والخوف دا حوله في هذه اللحظه
الي اسوا شخص في العالم
تايسون يا عزيزي ما اتولدش في الدنيا
وحش عايز ياكل ودان الناس
بالعكس كان طفل خجول وبيتلخبط وهو بيتكلم
نشا في اسره بتعاني من التفكك بسبب غياب الاب
بعدها بتحصل ازمه كبيره تانيه في العيله
تغير حياه مايك تايسون للابد
لما يحصل الركود الاقتصادي
اللي ضرب امريكا في نص السبعينات
وتفقد الام لورنا وظيفتها
ويلاقي الطفل مايك نفسه في الشارع
وهو لسه ما كملش سنين
فجاه اتطرد هو وامه واخواته
من شقتهم في نيويورك
وهنا بتكون تاني مره بيعرف فيها مايك تايسون
معني الخوف وانعدام الامان
بعدها بتنتقل الاسره
للسكن في حي اسمه براونزفيل
عشان يتشكل حوالين مايك عالم جديد
عالم كله عدوانيه وعنف
خناقات واعتداءات وجرايم كل يوم
صوت الرصاص وسارينه الاسعاف
دايما في ال بتاعت حياتهم
لدرجه ان مايك اتسرق هو واخوه قدام بيتهم
بل ان هو نفسه كان هيتعرض لجريمه بشعه
محاوله اغتصاب قدر ينجو منها باعجوبه
حتي في مدرسته
كان بيعاني باشكال والوان من التنمر
مره بقي حد يطلع عليه اسم مهين
مره يضربوه عشان حجمه صغير
مره يثبتوه عشان ياخدوا مصروفه
ثانيه يا انت بتحكي قصه مين
هو مش احنا بنتكلم علي
الملاكم اللي اد كداهو
الملاكم اللي بقي ياكل ودان الناس
انت يا تقريبا اتلخبطت
دا تاني
لا يا عزيزي هو دا مايك تايسون
هي حياه مايك تايسون
انا بوريك طفولته
عشان تعرف كيف وصل الي ذلك
ضيف بقي علي كل الظروف
اللي كان مايك تايسون عايشها لما كان طفل
ان وضع اسرته كان بيتدهور
وبيتحول من فقر لفقر مدقع
كان عادي جدا يعيشوا من ايام
من غير لا ميه ولا كهربا ولا تدفيه
واللي زاد وغطي
كان سلوك امه اللي بياثر عليه بالسلب
كانت تقريبا مدمنه كحول
بتغير من للتاني زي الشنط
دا غير طبعا
تصرفاتها العداييه جدا جوا البيت
مايك وصل انه كان بيخاف منها جدا
متخيل كل البهدله
بتحصل لطفل عنده سنين
طفل ما عندهوش مصدر للامان
وعنده اسباب كتير جدا للخوف
دا بتاعنا
ايوه هو يا عزيزي
بعد شويه تايسون بيقع
في طريق واحده من العصابات
مجموعه من الحراميه
سنهم ما يزيدش عن سنه
صحيح سنهم صغير
لكن معاهم فلوس ولابسين لبس رايق
يكونوا بيسرقوا مرايات ولا يا
كانت عصابه بجد
عندهم احساس بالقوه والانتماء في الشارع
ودا اللي كان بيفتقده مايك
عشان كدا بدا يشق طريقه في عالم الجريمه
انا عايز ابقي زي الناس
واتعلم ازاي يتسلل للبيوت
ويسرق الفلوس والدهب وحتي السلاح
ازاي يعلق محفظه في الاتوبيس
وينتش السلسله من شباك المترو
تايسون يا عزيزي كان بيروح المدرسه
عشان ياخد وجبه الفطار
الحمد لله الف شكر ليك يا رب والف حمد
نشوف بقي زمايلنا الحراميه بيقولوا
يخلص سرقته وجرايمه
يرجع البيت بعد ما جرس المدرسه يضرب
واول ما يوصل يحط شنطته علي الارض
اللي فيها كتبه وغنايم السرقه
طفل بيجيب مصاريفه
معلش يعني يا
كان بيشتري بالفلوس اللي بيسرقها
كان يا عزيزي بيشتري حمام
يا
هو في الصباحيه ولا
خليني يا عزيزي احكيلك ماساه
وارجوك ما تهزرش علي معاناه الاخرين
تايسون كان بيعشق تربيه الطيور
وبيحس وهو بيتفرج عليهم في السما
بسلام نفسي شديد
ويمكن عشان كدا
هيسدد اول ضربه قاضيه في حياته
عشان الطيور
لما جه في يوم مجموعه من المتنمرين
حاولوا يسرقوا طيوره
واحد منهم هيقوله بلا مبالاه
انت عايز يا عم الطير بتاعك
اتفضل يا عم اهو اهو اهو اهو
وهنا هذا المتنمر المفتري
فرتك راس الحمامه في ايده
وفصل الراس عن الجسم
مايك بيشوف دم الحمامه وراسها علي الارض
وبيتفاجي بنفسه وهو بيتحرك ناحيه المتنمر دا
بيضربه ورا التاني ورا التالت
لحد ما يجيبه الارض
الكل هنا بيتفاجي واولهم مايك نفسه
الله ما انا طلعت جامد اهو
امال ليه باتضرب من اول الحلقه
تايسون اتفاجي ان عنده قبضه قويه جدا
ما حدش علمه يستخدمها
يمكن شاف الناس في الشارع
بتتمرن علي اكياس رمل
وفي لحظه معينه من الغضب المختلط بالخوف
بيتجرا تايسون علي استخدام قبضته لاول مره
بكل القوه والسرعه مع كل لكمه
كل اللي بيشوف الموقف دا بيتصدم
مايك الطفل اللي عنده سنه
ما كانش مدرك هو بيعمل
خليني اقولك ان كانت لحظه تحول
قبلها كان مايك الطفل خجول
الخوف هو اللي بيحكم حياته
مايك تايسون دخل موقف المتنمرين دا
وهو طفل خجول
الخوف حاكم كل تفصيله في حياته
وخرج من هذا الموقف شخص تاني خالص
خرج من الموقف دا وهو مايك تايسون
اللي يقدر يواجه حد
حتي لو كان اكبر منه في السن او في الجسم
لانه قدر بقي يبلور هذا الخوف الي عنف
وبالتالي بينقل الخوف دا لخصومه
مش محتاج اقولك ان الواقعه
خلت مايك تايسون يبقي اكثر ثقه في نفسه
بقي يمشي في الشارع راسه في السما
وكل ما يشوف حد من اللي كانوا بيضربوه قبل كدا
يمسكه يعدمه العافيه
حتي لو كان الجدع دا مش فاكر مايك اصلا
ولا فاكر هو مضايقه في
هيتضرب يعني هيتضرب
والواقعه زي ما غيرت رويته لنفسه
حولته لمجرم حقيقي
صحيح الخوف كان مكتفه
بس كان مانعه برضه انه يمسك سلاح
كان مانعه انه يتورط في اشتباكات مع الشرطه
او مع العصابات المنافسه
ولكن لما الغضب دا اتحرر والثقه رجعتله تاني
مايك تحول لمجرم معدوم العاطفه
ممكن يسرق الكل حتي صاحبات امه
ودا خلي امه تفقد الامل انه يبقي شخص كويس
هو مين اللي بيتكلم
ما تخلينا ساكتين
تخيل نفسك مكانها
كل يوم البوليس يكلمك
يقولك ايوه يا حاجه ابنك سرق جواهرجي
ابنك ضرب جواهرجي وقعله صف سنانه
ابنك حالف يمين لياكل ودان الجواهرجي
ما حدش فكر يقبض علي الجواهرجي
تخيل يا عزيزي
الشرطه قبضت علي تايسون كام مره
صحيفه الجارديان بتقول ان تايسون
وهو عنده سنه اتقبض عليه مره
دا ما شاء الله يا
دا كان معيد في الشرطه الامريكيه
دا دوام جزيي ولا يا
وطبعا الشرطه ما كانتش بتقدر تحبسه بسبب سنه
ولكن الموضوع انتهي بيه
في مركز سبوفورد لرعايه الاحداث
الموضوع يا عزيزي انتهي بيه
انه راح الاصلاحيه
وهناك قابل بقي الشله الحلوه بتاعته
اللي سرق معاه الجواهرجي
واللي كتفله الجواهرجي
واللي هينصص معاه في ودن الجواهرجي
فعلا صحيح يدي الحلق اللي بلا ودان
وانا بلا ودان
وفي احد الايام في اصلاحيه سبوفورد
بيجمعوا النزلاء عشان يتفرجوا
علي فيلم
بيحكي عن السيره الذاتيه للملاكم محمد علي
وتايسون بيشوف مشاهد لعلي في الحلبه
وبيسمعه وهو بيتكلم
وبيلمس احترام الناس ليه
وبمجرد نهايه الفيلم
بيقف يصقف من الانبهار
وبيزيد انبهاره
لما يظهر محمد علي بشحمه ولحمه
في زياره مفاجيه للاصلاحيه
وهنا مايك تايسون يشوف شخص
ممكن يبقي شبهه بسهوله
اسود زيه ومشهور بسبب قوته
بس في نفس الوقت
قادر يكسب احترام الناس ما يخوفهومش
هنا يا عزيزي القدوه الجيده
بتخلي تايسون يدرك ان فيه طريق تاني
انا مش هاكمل حياتي باضرب الجواهرجي
انا بقي عندي هدف
انا عايز ابقي زي الراجل دا
ولو تلاحظ يا عزيزي المره الاولي
اللي بيظهر فيها مثل اعلي للطفل مايك
قدوه حقيقيه يقدر يمشي وراها
احيانا يا عزيزي المساعده الحقيقيه والمهمه
مش لازم تكون بشكل مباشر
ولكن ممكن تكون
ان انت تبقي شخص ملهم لحد تاني
انك تكون علامه
تعرف الناس ان فيه طريق مختلف
مع مرور الوقت
بتظهر الرغبه عند مايك انه يتعلم الملاكمه
مش مجرد شخص بيضرب وخلاص
دا ملاكم بيضرب بقواعد ومعايير معينه
في اطار منافسه شريفه وانا عايز ابقي زيه
وهنا مايك بياخد الخطوه الاولي
لما ينتقل لاصلاحيه تريون
ويقابل هناك الايرلندي بوبي ستيوارت
احد مشرفي الاصلاحيه
واللي كان زمان ملاكم
راجل جد جدا ما بيهزرش
وحط شرط قدام تايسون
انه مش هيمرنه غير اما سلوكه يتعدل
وينسالي دور البلطجي اللي هو عايش فيه دا
ويسيب الجواهرجي يرجع لعياله
وبالفعل يا عزيزي خلال شهر واحد
بنشوف تايسون شخص ملتزم
ما بيدخلش خناقات مع النزلاء التانيين
لا وكمان بقي بيقول
ايوه يا عزيزي مايك بتاعنا
بقي بيقول حضرتك و
وبيتكلم مع المسيولين بمنتهي الادب
ياه رغبته في تعلم ال غيرت من سلوكه
دا الفرق بين الانسان اللي عنده هدف
والانسان اللي ما عندهوش
تايسون خلاص ما بقاش عايش في الغابه
مش يوم ضحيه ويوم جاني
وبالفعل يبدا يتمرن مع بوبي ستيوارت
اول مره يطلع تايسون الحلبه مع ستيوارت
ستيوارت ينجح انه يصد
لكمات تايسون بمنتهي السهوله
وبعدين يدي لتايسون
وعينك ما تشوف الا النور
ال مش بس سمع في وش تايسون
دا سمع في وعيه
بعد كدا بيدرك ان فيه فرق كبير جدا
بين انك تكون قوي
وان انت تكون ملاكم في حلبه
لان هذا الطفل القوي اللي عنده قبضه حديديه
بيلاقي نفسه خلال لحظات علي الارض
مش عارف يتنفس
بيخرج من الحلبه مهزوم
ولكنه مستعد يواجه اسباب هزيمته
وبيتقبل الهزيمه في هدوء
وهنا بوبي ستيوارت بيعجبه
رد الفعل دا من تايسون
ودا موشر انه بالفعل بدا يعدل في سلوكه
ويوافق انه يعلمه
ويبدا يدربه بانتظام خلال ساعات النهار
ولاول مره تايسون يبدا يحس
انه ممكن يبقي انسان صالح
او علي الاقل مش بالسوء اللي هو فيه
كان نفسه امه تعرف ان هو اتغير
عشان كدا كان بيدخل ستيوارت معاه
لما كان بيكلمها
لعل وعسي امه تصدق مشرف الاصلاحيه
وتقتنع ان ابنها اتغير بالفعل
ولكن للاسف الوقت كان اتاخر
والام كانت رمت طوبته تماما
ولكن علي عكس الام
ستيوارت ما رماش طوبه تايسون
لانه صدق انه اتغير بالفعل
وقرر ياخد معاه خطوه اكبر
وهي زياره كوس داماتو
واحد من العلامات في تدريب الملاكمه
داماتو راجل عجوز
عاش حياته يعلم المراهقين والهواه
ويراهن علي انهم يكونوا ابطال
داماتو كان مصنع للمواهب
قدر يطلع ملاكمين
زي فلويد باترسون وخوسيه توريز
اما بقي ال المفضل بالنسباله
واكتشافه الاهم هيكون مايك تايسون
سنه
ستيوارت بينطلق من الاصلاحيه وفي ايده مايك
يا هيغني ولا
لا يا عزيزي اقصد مايك تايسون
وارجوك بطل بقي مش هقولك تبطل
مايك تايسون وقتها
ما كانش كمل ال سنه
بيروحوا مع بعض يزوروا ال بتاع داماتو
مصنع الابطال اللي قلنا عليه
وكانوا مخططين
ان هما يلعبوا جولات قدامه
ولكن بوبي ستيوارت بيتغاشم علي مايك
ومناخير تايسون بتنزف
لدرجه ان مساعد داماتو بيقولهم
خلاص كفايه انزلوا
مهو برضه المنظر يخض
مشرف الاصلاحيه زانق عيل صغير وبيضربه
هنا مايك تايسون تخيل
ان داماتو هيقول لستيوارت
خد الواد الهيتيا دا وامشوا
لكن المفاجاه ان داماتو اول حاجه بيقولها
الواد دا هيكون بطل العالم للوزن التقيل
تخيل وقع جمله زي من مدرب كبير
علي مراهق العالم عمره ما اعترف بيه
كل اللي حواليه
شايفينه مذنب وما عندهوش مستقبل
بما فيهم اكتر شخص المفروض يحبه امه
ولكن داماتو كان عنده
فلسفته الخاصه في التدريب
كان شايف انك
لما تلاقي لاعب عنده المقومات اللازمه
فانت بسهوله لو اشتغلت عليه هيطلع بطل
وتايسون بالظبط كان متفصل
علي مقاس الفلسفه بتاعت داماتو
محققله المعايير اللي في دماغه
فبدا يشتغل معاه كل
بس ما كانش بيتدرب علي ال
كان بيقضي معاه الوقت
في تمارين ال
اللي هي اللياقه البدنيه
اه ايوه عارفها يا سمعت عنها
وبعدها كان بيقعد معاه لفترات طويله
عشان يكتشفه
يتعرف علي خلفيته وافكاره
يفهم اللي بيحرك مشاعره ووجدانه
كان بيكلمه بلغه الشارع
اللي مايك يقدر يستوعبها
يخش عليه بالهجايص علي راي احمد زكي
يشرحله الجوانب النفسيه في ال
سيكولوجيه القتال وازاي تهزم خصمك
والاهم هو روح المحارب
اللي لازم يكتسبها قبل القوه البدنيه
انت مهم يا عزيزي
ان انت تهزم خصمك سيكولوجيا
قبل ما تلاعبه في المعركه
عملا بالمبدا المصري الشهير
عضله القلب ما لهاش تمرينه
خليني اقولك يا عزيزي ان كوس داماتو
ليس مجرد مدرب كبير
دا راجل عقر ودوده قرايه
عنده خبره الشارع وخبره الكتاب
مهتم بعلم النفس البشري
وتاريخ الحروب والمعارك
كان بيقرا لفرويد وسون تزو
ولكونفوشيوس
كان مومن ان غرايز الانسان بتظهر علي الحلبه
وبالتالي ضروري المدرب يعرف
نفسيه الملاكم بتاعه
زي ما توفيق عبد الحميد دخل
علي حماده هلال كدا في حلم العمر
وقاله هتلعب
مش هالعب يا
هتلعب هياه نفسيا
ولو تلاحظ يا عزيزي طلب قهوه من هاله فاخر
ولما جابتها رماها في وشها
تغيير نفسي
هو المدرب كدا يا عزيزي لازم يبقي مجنون
كمان داماتو كان عنده معرفه
بتقنيات الملاكمه نفسها
يمكن عشان كدا قدر يقرا مايك تايسون
وعرف يدخله من انهي زاويه بالظبط
عرف ان افضل زاويه
هتطلع احسن ما عند هذا الملاكم
هي زاويه الخوف
لانه ببساطه طول حياته
ما يعرفش حاجه غير الخوف
داماتو كان بيفهم تايسون
ان الخوف زي النار
لو اتحكمت في النار
تقدر تطبخ بيها وتدفي بيتك
لكن لو ما قدرتش تتحكم فيها هتدمرك
كلنا يا عزيزي بنحس بالخوف
لكن الفرق بقي
ازاي كل واحد فينا بيتصرف قصاده
الجبان هو اللي بيستسلمله
اما بقي البطل فوقت ما يكون خايف
بيعرف يسيطر علي عقله ومشاعره
وهنا زي ما الخوف ممكن يشل حركتك
فهو كمان ممكن يبقي دافع وينقذك
كمان بيضربله مثل باسد بيطارد غزاله
في الوضع الطبيعي
قفزه الغزاله بتكون قدم
ولكن ممكن بسبب الادرينالين
اللي هيتفرز في الجسم بسبب الخوف
وغريزه كاين حي في البقاء
يساعد الغزاله تنط قدم من
اكتر من اضعاف قوتها الحقيقيه
دا اللي الخوف ممكن يعمله
كل دا كان تاهيل نفسي لتايسون
تحويل الخوف اللي جواه من عايق الي دافع
وبالتالي بناء جدار من الثقه بالنفس
داماتو كان متاكد ان مايك
هيكون ملاكم استثنايي
ولكن مش مهم ان داماتو
هو اللي يقتنع بالكلام دا
المهم تايسون نفسه يبقي هو اللي شايف دا
ما كانش بيقوله لو التزمت معايا هتنجح
كان بيقوله
لو التزمت هتقلب موازين الملاكمه
الدنيا كلها هتعرف اسمك
والناس هتصقفلك بحراره
هتبقي اغني من كل اللي حواليك
مش بس هتصبح بطل العالم
ولكن كمان لما تعتزل
ممكن تاخد دور في فيلم زي
يا عزيزي
كانت اغرب تترات شفتها في حياتي
عمرو سعد روبي
محمد لطفي ومايك تايسون
احلام عصاري
ما اعرفش ليه يا عزيزي هناك علاقه شرطيه
بين ان انا كل ما اروح عند الحلاق
يبقي حمله فرعون شغال
المهم يا عم انت هتبقي راجل كويس
واغني من كل اللي حواليك
يقال يا عزيزي انه عشان يغرز داخل عقله
انه يكون بطل العالم
قرر يستعين بجلسات التنويم المغناطيسي
انت هتبقي اقوي ملاكم في العالم
يا عم سيبني اتمرن
انت هتبقي اقوي ملاكم في العالم
شريط بيعيد نفسه في كل جلسه
لحد ما غسل دماغ الواد
لدرجه يا عزيزي ان مره داماتو
كان بيكلم محمد علي بعد خساره ماتش
بيقوله
انا معايا الواد الاسمر اللي كلمتك عنه
ايوه هو
اللي هيبقي بطل العالم في الوزن التقيل
تاخد تكلمه
ايوه يا
المكالمه يا عزيزي حصلت بجد
في اكتوبر
لما محمد علي لاعب لاري هولمز
علي لقب بطل العالم في الوزن التقيل
الماتش اللي كان عنوانه

الوضع يا عزيزي كان بايس
لدرجه ان محمد علي ما كملش الماتش
والمدرب بتاعه انجلو داندي
انسحب لانه كان شايف هولمز مكتسح علي
اللي كان وقتها عنده سنه
واللي بيخلي الوضع مهين اكتر
ان لاري هولمز بدا حياته
ك لمحمد علي

دا الشخص اللي الملاكم بيتمرن معاه او فيه
كيس ملاكمه ناطق
زي حماده هلال وصديقه الحزين
لما كان الفنان رامي وحيد
بيتمرن عليهم في حلم العمر
شايف يا عزيزي دقه السينما المصريه
لهذا اعشقها
حماده هلال يا عزيزي اصبح ملاكم
عشان كانوا بيسرقوا منه سندوتشات بيض
يعني يا عزيزي بعد ما حكينا قصه تايسون
حاسس ان الدافع ضعيف شويه
المهم يا عزيزي بعد الماتش دا
داماتو كلم محمد علي فعلا
وسمح لتايسون
اللي كان عنده سنه يكلمه وقاله
لما اكبر يا يا يا قدوتي
هاجيبلك حقك هاعلم عليه
ما ينفعش الصبي اللي
يكبر علي المعلم بتاعه
حاجه ما ترضيش مايك تايسون ابدا
ايمان داماتو بالاعداد النفسي
واولويته علي التدريب جابت نتيجه
شخصيه البطل يا عزيزي
دا طبعا ما يمنعش انه في البدني
ما عندهوش يا اما ارحميني
انت شايف يا عزيزي
فورمه تايسون عامله ازاي
بسم الله ما شاء الله
بعد ما تايسون اتنقل لبيت داماتو
عشان يبقي تحت ملاحظته
كان بيمرنه يوميا بنفس القوه والحده
بيعلمه مهارات مختلفه
من اول الوقوف والحركه
وتسديد اللكمات وحمايه الوش
خداع الخصم والتمويه داخل الحلبه
وبعدها يحطه
في مواجهه افضل ال
واحيانا كمان ملاكمين محترفين
تخيل يا عزيزي تبقي او سنه
وبتقابل ملاكم محترف عنده حاجه و سنه
لا دا كمان داماتو بيقول للملاكم دا
انسي ان الواد دا عيل صغير
لاعبه كانه خصم
وبعدها يروح لمايك ويقوله
انا مش عايز بس تكسب
انا عايزك تكسر ضلوعه
ولا
قلتلك ضلوعه مش ودنه
عارف بقي يا عزيزي اللي يجنن
ان مايك مش بس قادر يواكب التمرين
دا كمان كان بيعلي علي داماتو
هو دا اخرك يعني يا ما تمرن عدل
وبعد ما كان ال داماتو
بيصحي اللاعيبه ما كانش بيلاقي تايسون
لانه كان صحي يجري
وبيحضر فطاره كمان
يوديه في مره يلاعب ملاكم محترف
فيلاقيه بيسد معاه عادي جدا
ولما يرجع البيت يلاقيه بيقضي وقت فراغه
في الفرجه علي ماتشات الملاكمه
مش بس كدا
دا يتمرن لوحده
يعني قاعد يلعب في خياله
لحد ما يفرفر وينام من التعب
وفي ايده الكلابزات
تايسون كان مدرك
ان ما فيش قدامه غير النجاح
الملاكمه دلوقتي مش رياضه بيلعبها للتسليه
النجاح في الملاكمه بيساوي حياته
والفشل فيها معناه
الرجوع تاني للشارع والعصابات والسجن
تايسون كمل ملاكمه ارجوك كمل
تايسون بالظبط كان عامل زي الغزاله
اللي الاسد بيطاردها
خايفه لتتكعبل وتموت
عندها امل تفلت بحياتها
وهنا يا عزيزي
اكبر دافع لمايك تايسون الخوف
الخوف هو استجابه عاطفيه لتهديد محسوس
بيحط الشخص زي ما قلتلك قبل كدا
قدام مسارين
ال القتال او الهروب
ودا حصل لمايك
في اول ماتش للهواه يلعبه
مايك مش بس كان خايف
دا كان مرعوب من الفشل
لدرجه انه فكر يهرب علي براونزفيل
بعدها افتكر التكنيكات اللي اتعلمها
عشان يقدر يسيطر علي عقله
فرجعله هدوءه وثقته بنفسه
دخل الماتش جاب الخصم الارض
رغم ان الخصم دا اكبر منه ب سنين
داماتو كان عايز تايسون اكثر وحشيه
هيروح فين تاني
كان عايزه اكثر قدره علي ارهاب الخصم
حتي قبل ما الماتش يبدا
يخلص الماتش في اسرع وقت ممكن
في مره كان بيواجه ملاكم
بينما مراته وابنه بيتفرجوا عليه من تحت الحلبه
مايك تايسون مسكه شلفطه
في منظر موثر جدا
وال كان مبسوط منه اوي
مره تانيه حاول خصم
يسلم علي مايك قبل الماتش
فداماتو انفجر من الغضب
ما تسلمش دايما تبقي في حاله
من العداء الشخصي مع الخصم
الروح الرياضيه
في الاستوديو التحليلي عند
علي مسافه واحده من الجميع
انما ملاكمه ودا مكسب وفوز
ما تسلمش علي الخصم
هينه
حتي لو هتهينه قدام مراته وعياله هينه
لو ما ضربتش هتتضرب
سنه مايك تايسون هيخوض
بطوله المحليه
هو بصراحه يا عزيزي مش هيخوضها
هو هيدوس علي حد
بالضربه القاضيه في الجوله الاولي
مدرس عربي كسول بيصحح كدا
يلا بره بره بره بره ها بره
هه بره
عايز اقولك يا عزيزي انه في النهايي
هيقضي علي الخصم في خلال ثواني بس

دا اعلان ال اكتر من كدا
انت متخيل يا عزيزي الجمهور
راح دفع تذاكر وقعد و
دا ال خلص
انا في تاني فشاره
انا ما قعدتش حضرتك انا عايز فلوسي
هنا مايك تايسون اتصيت
وخوف المنافسين منه
دا بيكسب في ثواني
الناس يا عزيزي ابتدت تخاف لدرجه ان الاسر
كانت بترفض ان ولادها
يخشوا البطوله بسببه المجنون دا
كان بينزل يطرشم اللي قدامه
وفاز بالميداليه الدهبيه تاني
وبعدها قرر مسلسل الرعب الدموي دا
في بطوله الكونكاكاف سنه و
كان طبيعي الخطوه اللي جايه تكون الاحتراف
ولكن يا عزيزي للاسف
اللي تايسون عمله دا ما كانش كفايه لداماتو
يا كان عايز تاني
يوقع الجبال
داماتو كان دايما عايز تايسون
يطلع اعنف نسخه ليه باستمرار
ومهما تايسون حاول
المدرب ما كانش بيكتفي
فاستخدم معاه طريقه توكسيك شويه
وبدا يلعب علي نقط ضعفه
ويقوله يا بصراحه
عندنا مشكله كبيره اوي
يا
انت قصير تفتكر هتعمل
مع الخصم الاطول منك
خد بالك اللي فات دا كان شغل هواه
النجاح في الاحتراف صعب وانت قصير
خلاص يا
بصراحه الدنيا غابه بره
وانت مش بس قصير انت كمان طري
لا يا
ما تقولش الكلام دا يا
هاتمرن اكتر التمرينه الجايه
هاثحي بدري اكتر
مث هثلم علي المنافثين
يبدا تايسون يا عزيزي
يتمرن اكتر ويتنرفز اكتر
ويوصل لفورمه ولا احمد التهامي شخصيا
لو دا ذوقك ماشي
هو حلو بس
وفي مارس تايسون صاحب ال سنه
هيستعد لاول قتال احترافي
بعد ما مضي مع شركه دعايه
لتسويق اسمه تجاريا
مع مدير اعمال يمثله في عالم الملاكمه
وبقي كمان عنده فريق تدريبي
تحت قياده داماتو
مساعدين
وهما كيفين روني ومات براناسكي
اول ماتشاته كان ضد هكتور مرسيدس
وبرضه يا عزيزي بصراحه
هو ما كانش ماتش اوي
اضطر الحكم انه ينهي النزال
ومش عايز احكيلك عن تايسون
عمل في هكتور مرسيدس
كسرله البربريز ووقعله العفشه
وبوظله الاكصدام جاب نص
نفس السيناريو هنشوفه في النزال التاني
في التالت الخصم بيعافر لحد الجوله الرابعه
بس تايسون يكسب برضه
دلوقتي مايك عنده
انتصارات من ماتشات

وهيلاعب ريكاردو سباين
مهاجم قوي وطويل
واخدلي بالك انت يا توتي
سجله فيه انتصارات من ماتشات
عامل زي مانشستر سيتي
في جدول ال
دا كمان اول مباراه لتايسون
تتذاع علي التليفزيون الوطني
يعني لو خسر
ممكن يتهد كل اللي داماتو بيحاول يبنيه
هنا اكيد الخوف من الفشل كان مسيطر عليه
عارف يا عزيزي اللي حصل
خلص عليه في ثانيه
ياه يا
ال خلص في ثانيه
انت متاكد انه ثانيه مش دقيقه مثلا
مانشستر سيتي يا عزيزي
هبط لمجموعه بحري
انتصار يجر التاني وضربه قاضيه ورا التانيه
سجل مايك تايسون
بيوصل ل ماتشات كسبهم كلهم
تحول لنجم ساطع صاعد بسرعه الصاروخ
الصحافه بتكتب عنه
والناس بتسلم عليه في الشارع
بيقابل مشاهير السينما والفن في الحفلات
ومعاه شيك ب الف دولار قيمه مكاسبه
كل دا وهو عنده سنه بس
بالتوازي يا عزيزي
كانت صحه مدربه داماتو بتتدهور
لحد ما بقي بينه وبين الموت خطوه واحده
تايسون ما كانش متصور انه هيكمل لوحده
تخيل النمر الاسود من غير الخواجه كوستا
تايسون هيبقي من غير الراجل اللي شكله
مش بس كملاكم علمه ازاي يضرب
ولكن كانسان علمه يلتزم ويسيطر علي خوفه
داماتو كان عارف كويس اوي
ان دا صعب اوي علي تايسون
عشان كدا وهو بيموت
قال لتايسون بتهديد
عارف يا لا لو بطلت ملاكمه
انا هاطلع من قبري واعلقك
داماتو يمكن يكون الاب الوحيد
اللي تايسون حصل عليه في حياته
تايسون ما كانش يعرف مين ابوه
امه قالتله ان ابوه كان سواق تاكسي
اسمه حاجه كدا تايسون
سابهم ومشي وقت ما كان مايك عنده سنتين
عشان بعدها امه تتجوز واحد
يسيبهم برضه ويمشي
لما مايك كان عنده سنين
وفي سن ال
ام تايسون ماتت بسبب السرطان
خليني اقولك ان بعد سنوات من موتها
تايسون قرر ينقل رفاتها في تابوت تاني
احسن من المكان اللي اتدفنت فيه
بعد ما وضعه المالي اتحسن
وقال ان الفعل دا هو طلب منه لامه
انها تسامحه علي كونه ابن سيي
اتقبض عليه مره
العلاقات العايليه المضطربه والمعقده
خلت موت داماتو حدث مفزع لتايسون
وتهديد حقيقي
ولكن تايسون بالفعل ما بطلش ملاكمه
بالعكس الغضب عمال يزيد جواه
والرغبه في ايذاء الخصوم بتزيد
النار بتكبر قدام صاحبها
لدرجه ان بعد اسبوع واحد بس
من جنازه داماتو
تايسون كان عنده ماتش
مع الملاكم ايدي ريتشاردسون
دا يا جابه في كام ثانيه المرادي
اول لكمه
يا
اول لكمه اول
جت في وش الملاكم ريح تايسون كسب
يا نهار اسود يا دا
وضع المعلقين في ال
المعلق بيقول
اعزايي المشاهدين لو انت قاعد علي اليمين
هتشوف تايسون علي اليمين ولو انت
المباراه انتهت
كل دا بيحصل وسط ذهول الجميع
صحيح داماتو مات
لكن الوحش اللي راهن عليه بينتصر
داماتو وهو في قبره لسه بيكسب
واحده من اهم التكنينكات
اللي تايسون اتعلمها من داماتو
كانت البي كا بو
ودا تكنيك هدفه تفادي ضربات الخصم
ثم ضربه مباشره بعدها
حاجه كدا زي الهجمه المرتده في الكوره
تفضل تدافع لحد ما الكوره تتقطع
كل اللاعيبه تجري انفراده يلا
ضرب اللمبه جابك
مايك بيبدا في وضعيه حمايه لوشه وجسمه
بيضم القبضتين لخده
ودراعه المقفول بيتكفل بحمايه جسمه
وعينه علي حركه ايد الخصم
اول ما يحس انه هيضرب
يتني ركبته وينزل لتحت
ويحرك رقبته وجذعه يمين وشمال بسرعه
بياخد خطوه لقدام في اتجاه الخصم
اللي يا ولداه بيكون فتح ثغره
وتايسون قريب جدا منه
فيديله واحده يمين ولا شمال
وسلم بقي علي كل اللي هناك
فيه اللي ما كانوش مقتنعين
بتكنيك البي كا بو قبل وجود تايسون
ولكنه من خلال هذا التكنيك
هيحقق نجاحات اسطوريه
لحد ما يوصل في نوفمبر
لمواجهه تريفور بيربيك
بطل العالم للوزن التقيل
فاكر يا عزيزي لما قلتلك ان محمد علي
اتهزم قدام لاري هولمز
ال بتاعه
الماتش المهين دا
كان الماتش القبل الاخير من مسيره محمد علي
الماتش الاخير بقي
كان قدام تريفور بيربيك
اللي هيلاعب تايسون دلوقتي
تريفور هو صاحب الماتش
اللي انهي مسيره محمد علي
هنخرج يا عزيزي لفاصل اعلاني
ونرجع نكمل عشان نعرف
ما الذي حدث في هذه القصه
فاصل اعلاني يا
دا من امتي ان شاء الله
من ساعه يا عزيزي ما البرنامج
حب ان هو يطلع فواصل اعلانيه
وهو بيطلع فواصل اعلانيه
ما تسالش عن الاسباب ارجوك
لا اخفي عليك يا عزيزي
اني قلقان جدا علي مايك تايسون
مواجهه تخوف وتشتت حد
الراجل اللي بيلاعبه كسب الكبير
الراجل اللي بيلاعبه
هو اللي انهي مسيره محمد علي كلاي
تايسون وقتها كان عنده سنه
بس بيستعين بقوته الذهنيه
وبيدخل الماتش وهو واثق انه هيكسب
صحيح تريفور قوي وناشف
ولكن اللحظه
اللي تايسون عايش مستنيها من سنين
لحظه اللعب علي حزام الوزن التقيل
النبوءه اللي داماتو قالهاله
في اول مره شافه فيها
قول يا شوقتنا لل
خليني اقولك يا عزيزي
ان لكمتين بس من تايسون
افقدوا بطل العالم اتزانه
وبعدين يدخل الجوله التانيه
ياخد لكمتين كمان
ويتحول بطل العالم الي هلهوله
يقع ويقوم ويقوم ويقع
لحد ما بينهي الحكم النزال
وبيرفع ايد تايسون لفوق
اصغر بطل عالم للوزن التقيل
في تاريخ الملاكمه
ابني بطل
ويبدو ان الغزاله الخايفه المرعوبه
فلتت من انياب الاسد
ووظفت خوفها في الاتجاه الصحيح
واثبت مايك جدارته تماما
بيروح مايك تايسون يزور قبر داماتو
عشان يقوله انه راهن الرهان الصح
بعدها يروح لقبر امه
عشان يعرفها انه نجح في حاجه
واصبح حامل للقب
ال
ولسه هيستمر في اكتساح كل لاعيب قدامه
عشان يحافظ علي اللقب
ويضيفله كمان لقب ال
في مارس
بعدها حزام ال
في اغسطس من نفس السنه
اول ملاكم في التاريخ
يفوز بال القاب في وقت واحد
رقم قياسي جديد
الراجل قفل اللعبه وهو عنده سنه بس
دا كان جاي من السجون
دا عيل اتسجن اكتر من مره
يتيم من مراهقته
كل اعراض بدايه مجرم
من طفل خجول ما حدش مومن بيه
لا يصلح انه يكون مشروع بطل
لظاهره ابهرت العالم كله
بطولات في سنه واحده
وكل دا وهو لسه سنه بس
كل دا وحوار انه يفضل
من سنه لسنه
دا موضوع تاني خالص
تايسون يا عزيزي بقي بيلاعب نفسه
وعلي حسب كلام الكاتب ايثان وولفمان
بونيه واحده من تايسون
كانت تعادل جول من الطاقه
عشان كدا ما حدش يستاهل
لقب اسوا رجل علي وجه الارض

في الوقت دا غير تايسون
النجاح يا عزيزي والشعبيه
بيترجموا في النهايه لفلوس
وتايسون كان بيكسب فلوس كتير اوي
اللهم صل علي النبي
علي حسب كلام صحيفه
اللوس انجلوس تايمز
الراجل دا في النزال الواحد
كان بياخدله مليون دولار
ومديره كان بيتوقع انه هيحقق مكاسب ماليه
اكتر من رياضي في تاريخ امريكا
تخيل سنه لوحدها
عمل مليون دولار من الملاكمه بس
دا غير فلوس الرعاه
زي بيبسي وكوداك وننتيندو
بيعمل بقي يا عزيزي بالفلوس كلها
ما بقاش يشتري حمام زي زمان
بقي يشتري حاجه وكل حاجه
ما بقاش فيه حد
زي ستيوارت او داماتو يوجهه
ما بقاش فيه حد يخاف يزعله زيهم او زي امه
ما عادش فيه مصدر للخوف بيطارده
ما عادش محتاج يثبت حاجه للعالم
بعد ما بقي ناجح ومشهور وقوي وغني بالحلال
فتلاقيه عايش عشان يصرف
عنده اسطول كبير من العربيات
فيها الرولزرويس
والفيراري والبينتلي
عنده قصور فيها اوضه و حمام و مطبخ
ليه يا اسطي حمام
دا اكيد يا عزيزي مش زنقه عاديه
شده مستنصريه
مجوهرات ودهب وياقوت ومرجان
مع شويه حيوانات اليفه وكيوت كدا
كان يا عزيزي مربي نمور علي ما قسم
فاكر يا عزيزي المشهد بتاع
هو كان عنده نمور فعلا
مش نمط حياه مايك تايسون بس اللي اتغير
ولكن سلوكياته وافعاله كمان
تلاقيه مره طقت في دماغه
انه عايز يلاكم غوريلا
دا بقي مجنون
مره تانيه
يقدم عربيه رولزرويس كرشوه لظابط
انغمس في الحفلات الصاخبه والدعاره والكحول
بنشوف اثر التشتت دا بوضوح عليه
يوم فبراير سنه
وتحديدا في العاصمه اليابانيه طوكيو
كان بيدخل الحلبه
وهو مش في افضل حالاته النفسيه والبدنيه
ولا محضر خصمه ولا مذاكرله
معتمد بس علي غروره
صاحبنا هيواجه باستر دوجلاس
في نزال مش هيقدر يحسمه من البدايه
زي ما عود الجمهور
بل مع توالي الجولات
هيظهر عليه التعب وقله التركيز
لحد يا عزيزي
ما تحصل واحده من اكبر المفاجات
مايك تايسون يقع من الضربه القاضيه
في الجوله العاشره
تخيل يا عزيزي قبل الماتش دا
كان فيه واحد بس هو اللي مراهن علي دوجلاس
قصاد واحد مراهنين علي تايسون
ودلوقتي بيخسر قدامه عادي جدا
الهزيمه الاولي لتايسون
بتنهي سلسله انتصاراته
اللي وصلت ل ماتش ورا بعض
للاسف يا عزيزي دا ما كانش الخبر الاسوا
سنه مايك تايسون هيخش السجن
علي خلفيه اغتصاب ال ديزيريه واشنطن
وفي السجن حياته كانت غريبه ومتقلبه
يعني تلاقيه مثلا مش قادر يتغلب
علي رغبته في ممارسه الجنس بشراهه
بس برضه بيسعي ان هو يتعرف
علي الدين الاسلامي وتعاليمه ويومن بيه
بيقرا ادب لشكسبير
وتولستوي وديستويفسكي
بس مش قادر يمنع نفسه من المخدرات
بيتمرن بقوه عشان يرجع يلعب تاني لما يخرج
واوقات تانيه
بيكون مش عايز يتحرك من زنزانته
بالرغم من كدا بيقول انه قضي
افضل سنين في حياته لما دخل السجن
بمجرد ما بيخرج
بيسعي انه يرجع فورمته من جديد
بيحاول يرجع دوره حياته كملاكم
لدرجه انه بيتخيل داماتو لسه عايش
وبيوعده انه هينتقم من الكل
صحيح بيحقق الفوز
في نزاله الاول والتاني والتالت
وبيستعيد لقب الوزن التقيل
خد بالك استعاده اللقب دا
انجاز في حد ذاته مش حاجه سهله
وخاصه بعد ما تكون اتسجنت سنين
ولكن تايسون بيفشل
انه يحتفظ باللقب لفتره طويله زي زمان
في لقايه اللي بدانا بيه الحلقه
قدام ايفاندر هوليفيلد
الماتش يا عزيزي
اللي هينتهي بمشهد حزين
لمايك تايسون اللي بيقرقش ودان خصمه
في ماتش الاعاده
وكان تايسون المرادي
ما عرفش يواجه ويوجه الخوف صح
خوف السقوط من قمه الملاكمه الي الابد
لو تلاحظ حياه مايك تايسون احاديه البعد
هو ما عندهوش حاجه تانيه غير الملاكمه
حتي لما جاله فلوس
ما عرفش يصرفها في فانحرف
ما كانش عنده اشخاص
ولا اهداف يعيش عشانهم غير الملاكمه
تخيل يا عزيزي تفشل في
بعد ما فضلت سنين انت البطل
الملاكمه هي اللي صنعت
اسم واحترام مايك تايسون وثروته
وبدون الملاكمه زي ما هو نفسه بيقول
هيكون انسان فاضي
مش عارف يتصرف ازاي
مش عارف يوجه غضبه وعنفه تجاه مين
فريسه بطييه وسهله لاسيله كتير هتفترس دماغه
بس كدا يا عزيزي اخيرا وليس اخرا
ما تنساش تشوف الحلقات اللي فاتت
تشوف الحلقات اللي جايه
تنزل تبص علي المصادر
لو احنا علي اليوتيوب اشترك علي القناه
الحق يا لا مايك تايسون خرج من السجن
