وصلت يا عمي
انا اسمي الدكتور مجدي
لسه ما تستحقش لقب عمي
ولا تستحق هبه بنتي
كل دا وما استحقش
دا انت خلتني احرب تيران
واكل دبان واكل حبهان
وفي الاخر طلعتني البركان اعمل تاني
لسه اخر اختبار
اختبار الرجاله الحقيقيين
احنا مش عملنا اختبار خصوبه

انت قصدك اني انط في البركان
لا طبعا
مين جاب سيره البركان
امال انت جايبنا هنا ليه عشان ال
انا جايبك عشان تحل
فاتوره مبيعات
معادله يا جاهل
المعادله اللي عجز اينشتاين عن حلها
ولما اينشتاين عجز انه يحلها
عصام لمونه هو اللي هيعرف ينجزها يعني
اينشتاين مش عايز يتجوز بنتي
عصام لمونه هو اللي عايز
لانه مغفل

اديني شويه وقت طيب
حاسس اني بقيت جاهز
عمي انا خلاص بقيت جاهز
وريني المعادله
عمي سلملي علي هبه
اه
بيسلم عليكي
اظن هيتاخر شويه
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
عزيزي وعزيزتي اصحاب القلوب الادبيه
هذه الحلقه ليست لكم
ليه يا هيكون فيها يعني
هتعرف يا عزيزي
الحلقه فيها
بعض الرياضيات الكويسه لمحبي الرياضيات
الناس اللي فاكره المثلث م ل ن شرير
وس ص ع دا طيب
ينسحبوا من دلوقتي انا باقول
عزيزي المشاهد الجميل
لو حطيت قدامك خيار وخياره وقلتلك اجمعهم
بتقول يا
عزيزي دا مش فخ جاوب بجد
خيارتين
ماذا لو شلت الخيار من قدامك
وقلتلك اجمع
اجمع يا اجمع الهوا
مش هيبقي فيه خيار
بالظبط يا عزيزي اجابه صحيحه خيار
طب ماذا يا عزيزي لو قلتلك اجمعلي
سالب الخيارايه اللي كانت هنا
مع سالب الخيارايه التانيه
هو دا الفخ بقي
هو دا يا عزيزي موضوع هذه الحلقه
جايز انت تكون حافظ ان سالب في سالب بموجب
بس هل عمرك فكرت
ان لو كان قدامك مثل عملي ملموس زي الخيار
هل ينفع يكون فيه سالب خياره
تجمعها علي اختها سالب الخياره
في الحقيقه يا عزيزي
دا كان رد فعل علماء الرياضيات لالاف السنين
اللي رفضوا يعترفوا بفكره الرقم السالب
وصولا لعالم الرياضيات البريطاني
فرانسيس ماسيرس
اللي وصف سنه فكره الارقام السالبه
وصفها علي انها فرضيه بتعكس ضلمه وغموض
علي حاجات
المفروض تكون بطبيعتها سهله وواضحه
احنا كان قدامنا خيار وبنعده
ليه اتسحب مننا وبقينا بنحطله قيمه سالبه
في حين انه بقي عدم وغير موجود
فليه بقي احنا كبشريه
زانقين نفسنا في عده وجمعه وطرحه
لو انت حاسس يا عزيزي
ان الموضوع صعب
فخليني اجيلك بالاصعب
لو انت لسه مش قادر تستوعب
يعني عدد سالب
فماذا بقي لو طلبت منك
جذر لهذا العدد السالب
لو سالتك يا عزيزي هاتلي جذر رقم زي
تقولي عشان لو ضربت في نفسها يطلع
يا عزيزي حاجه
انت مش بس حافظها انت ممكن تشوفها
لو قسمنا مربع مساحته مربعات
هيكون طول ضلعه
بلاش جذر
لو عندنا مربع مساحته
فهيبقي طول الضلع بتاعه
يبقي جذر
المشكله طبعا بتيجي
لما نروح للارقام السالبه
لما تيجي تقولي جذر
عفوا
الحاجه اللي زي ما هي
اضربها في بعض تديني سالب
خلينا نلعبها بنفس لعبه المربعات
لو عندك مربع كامل مساحته
طول ضلعه كام هه

ما فيش مربع ينفع تكون مساحته
السوال هنا ما لهوش معني
احنا ليه يا مركزين علي السوالب
ما تخلينا نسيب السوالب بجذورها
ونشتغل علي اللي احنا شايفينه
خليني اقولك يا عزيزي
العلماء عملوا دا لفتره طويله
لحد ما بداوا يهتموا بالجبر والمعادلات
وتحديدا
ما يعرف بالمعادلات التكعيبيه ال
معادله بيكون فيها متغير ال
اللي هو ال س
مرفوع لاس بحد اقصي
تكعيب مكعب ابعاد
يعني مثلا لو قلتلك ما هو حل المعادله
حل المعادله معناه ايجاد قيمه المتغير
اللي تخلي شمال المعادله بتاعتنا
يساوي يمين المعادله بتاعتنا
في العادي يا عزيزي
لو انت بتحنجل زي حالاتي
هتفضل تجرب ارقام
مره تحطلك ارقام تطلع فوق ال
مره تحطلك ارقام تنزلك تحت ال
وانت تسنجف بقي بمعرفتك
لحد ما تلاقي الرقم المناسب
تجربه وخطا
ففي الحاله التجربه والخطا
هتوصلك
ان رقم هو احد حلول المعادله
لانك لو عوضت عن كل او كل س ب
هتلاقي اليمين بيساوي الشمال
يا عزيزي اجابه صحيحه
ولكنها خدت وقت طويل
وقت مش هينفعنا
لو كانت المعادله اعقد من كدا
فيها متغيرات اكتر
يعني مثلا خد
صعب جدا انك هنا تقعد تجرب وتجرب وتغلط
علماء الرياضيات اكيد عندهم حلول اسهل
مجموعه خطوات ينفع تطبقها
علي معادله سواء سهله او صعبه
طب يا
حد دور علي هذه الخطوات
ولا لسه العلماء بيجربوا
يا عزيزي البحث عن هذه الخطوات
استمر ميات السنين
اشتغل عليها مصريين ويونانيين
وبابليين وصينيين وهنود
كلهم حاولوا يلاقوا طريقه عامه
يحلوا بيها المعادلات التكعيبيه
لدرجه ان لوكا باتشيولي
احد معلمين دافنشي
وصف ان هذه المشكله ما لهاش حل
الطريقه الوحيده ان انت تتعامل معاها
ان انت تفضل تجرب
عمر الخيام مثلا الفنان نيكولا معوض
صاحب رباعيات
قدر يوصل لطريقه حل
بعض صور المعادلات التكعيبيه باسلوب هندسي
وقال بمنتهي الروح الرياضيه
ان بصراحه يا جماعه
انا حاولت اوصل لحل جبري
ولكني لم استطع
الحقيقه ان بعد عمر الخيام
هييجوا ناس بالفعل
ينجحوا في حل هذه المعادلات جبريا
عندك مثلا العالم شيبيوني ديل فيرو
وصل لحل جبري لبعض صور المعادلات
بس خباه في الدرج
هاقولكم النتايج بس هاخبي الخطوات
طب ليه يا عمل كدا
عشان يفضل يا عزيزي معاه كارت
سلاح ما حدش يعرفه
فيساعده انه يحافظ علي وظيفته ومركزه العلمي
فاللي هو اه انا عارف الاثبات
بدليل اني باطلعلكم الحلول
بس ما حدش هيعرف الاثبات
ما حدش هيعرف انا باحلها ازاي
وانا لو وقعت مش هاقع لوحدي
هاقع ومعايا الاثبات هه
ولكنه يا عزيزي
لو شفت حلقه الرياضيات المحرمه
هتعرف انه قال هذا السر لتلميذه
وهو علي فراش الموت
وتلميذه كان انطونيو فيور
انطونيو يا عزيزي
للاسف كان زي حالاتي كدا
ماله يا وسيم
لا يا عزيزي ربنا يباركلك
ولكنه كان محدود القدرات
لما كان يخش مناظرات قدام علماء قدام
بصور الحلول اللي معاه من استاذه
كان بيخسر بشكل مفجع ومهين
بيقف قدام فطاحل زي تارتاجليا
العالم اللي هيلاقي حل
لبعض المعادلات التكعيبيه بشكل مستقل
ولكنه برضه هيعمل زي ديل فيرو ويخبيها
نفسي يا عزيزي في يوم من الايام
اعيش في زمن
اللي معاه سر المعادلات التكعيبيه
يعيش في امان
ما بيبداش يا عزيزي الحل ينتشر بشكل عام
غير مع وجود كاردانو
اللي قعد يزن علي تارتاجليا
لحد ما يقوله الحل بتاعه
وحلفه ما ينشرهوش ابدا
ها باقولك اوعي حد يعرف
كاردانو بياخد الحل وبيطوره لخطوات
خطوات
او بتعبيرات النهارده
خطوات خوارزميه
اعمل دا فلما يطلعلك دا
يا هيبقي كدا يا هيبقي كدا دا
وكاردانو ينشر هذا ال
سوال يا
اشمعني الكلب دا
هو اللي نشر السر هه
مش خايف ولا
الحقيقه يا عزيزي ان كاردانو كان غني
وما كانش فارقله الوظايف
وكان يهمه اكتر بريستيجه العلمي
بغض النظر عن برستيجه الاخلاقي
ما حدش هيفتكر يعني
انه نشر سر اتقاله انه ما ينشرهوش يعني
معلش سوال بس
انت خدتني ولففتني وركبتني
ووديتني
علاقه دا بجذر السوالب
في كتابه
وبينما كاردانو بيقدم حلوله
وهو مبسوط ومتسلطن
وبيضحك ضحكاته الارستقراطيه
هيتفاجي بمعادلات تكعيبيه شبه
يا عزيزي معادله لو حاولت تحلها
زي ما انا قلتلك كدا في الاول
هتلاقي الحل
اللي بيجنن كاردانو انه عارف الحل
بس مش عارف الخطوات
ولا عارف الطريقه
اللي تخليه يظبط الخطوات وتخليها منطقيه
هي طريقه غير منطقيه
لان الحل يا عزيزي هنا
انه ياخد جذر لرقم سالب
ودا بالنسباله زي ما باقولك كدا من اول الحلقه
حاجه ما لهاش معني
تخيل معادله حلها موجود
بس خطواتها ما لهاش معني
كاردانو يا عزيزي
بيقعد قدام المساله ويشد في شعره
لحد ما بيقرر يسيب المساله خالص
فكره الجذور التربيعيه للارقام السالبه
سطحيه وليس لها فايده
وبعد سنين
عالم الرياضيات رافاييل بومبيلي
تحسه يا عزيزي هداف في امم
هذا العالم
هيحاول انه يكمل ورا كاردانو
بس هيقرر يعمل حاجه لطيفه اوي
يا شباب احنا عطلانين ليه

يا عم
انت فاهم احنا بنتكلم في
حل المعادله
بيحتاج ان احنا نجيب جذر سالب
حاجه زي ما اقولك كدا
هاتلي شويه ميه ناشفين
او كهربا ملوثه او هاتلي نار مبلوله
حاجات ما ينفعش تحصل
ما ينفعش اقولك
خد اغسلي شويه النار دول
نضفهم من الشوايب
رافاييل هنا هيقوم قايل
يا جماعه ما تيجوا نعتبرها مجرد ارقام
لا هي سالبه ولا هي موجبه
ونجرب كدا نمشي وراها
انتم ليه موقفين نفسكم عند التسميه
شايفينها مش منطقيه سيبكم من المسمي
سموها يا سيدي
يا سيدي يلا
ركزوا علي التاثير
طالما بتطلعلنا اجابه صحيحه
يبقي احنا في التمام منه
بومبيلي بالفعل بيمشي ورا الخطوات
عشان يشوف هيحصل
وباستخدام الفكره الغريبه
هيلاقي حل للمعادله بعد التبسيط هيكون
يجمع العددين دول
علي اعتبار ان جذر رقم مستقل
طير جذر مع جذر
اجمعلي الحلوه مع اختها
يطلعلك الحل
اللي هو فعلا احد حلول
المعادله التكعيبيه اللي فوق
احنا ببساطه طيرنا نجوي مع نجوي
لا يهمني فيك اسمك ولا عنوانك
ولا سنك ولا ديانتك
يهمني ان فيه موجب بيكنسل سالب
دا يطير مع دا حلينا المعادله
امال انا علمته ليه
في اللحظه يا عزيزي احنا لسنا
امام حل استثنايي لمعادله حيرت الناس
احنا قدام
تحول كامل في طريقه التفكير نفسها
اللي كانت بترفض معطي غير منطقي
حتي لو هيوصلنا لنتيجه منطقيه
فكره جديده هتغير كتير اوي
مش بس في الرياضيات
لكن كمان في علوم زي الهندسه والفيزيا
فكره ان يكون عندنا
ارقام غير حقيقيه ولكنها مفيده
فكره ثوريه اوي
خطوه وسيطه بتوصلنا لحل صحيح
حل نهايي صحيح
ما فيش خياره سالبه
وما فيش مربع مساحته
قول ما فيش براحتك
بس افتراض وجود الحاجات كخطوات وسيطه
وسيله ممكن توصلنا في النهايه
لحل حقيقي ومظبوط
خليني اقولك يا عزيزي ان للاسف
مستحيل الرياضيين يسموا الجذر السالب نجوي
الحقيقه ان هما هيختاروله رمز الطف
هيسموه
اول حرف من كلمه تخيلي
الاسم الذي اطلقه رينيه ديكارت
علي جذور الارقام السالبه
واتفقوا ان يعاملوه كشيء مستقل
لا موجب ولا سالب
لو جمعنا الرقم التخيلي دا علي رقم حقيقي
بيطلعلنا رقم جديد اسمه الرقم المركب

الرقم المركب دا مجموع جزيين
جزء حقيقي وهو رقم عادي
وجزء تخيلي وهو رقم تخيلي
مش محتاجه يعني
الجزء التخيلي دا رقم عادي
ولكنه مضروب في جذر
واخد كدا في وشه
شكلهم كدا يا عزيزي
حقيقي
حقيقي بس مضروب في وشه بال
وبالتالي كدا علي بعضها
بيعتبر الجزء التخيلي
من هذا الرقم المركب
دول مثلا امثله لاعداد مركبه
الرياضيين فكروا
طالما احنا كسرنا قواعدنا القديمه
خلينا بقي نجرب ندوس اكتر
ونشوف هنطور الفكره ازاي
ونخترع عمليات حسابيه
نخترع تعريفات للجمع والطرح والضرب والقسمه
علي الاعداد المركبه
ونشوف بقي بقي بقي بقي
هنروح فين بالكلام دا كله
انا حاسس ان انت بتعبث
بتمد ايدك في بنطلون الرياضيات
انت لما تقول كلمه
انت بتبوظ لغه الكون
لغه الكون اللي هي اللي موجوده
انت هتخترع عليها حاجه هتبوظها
لو سمحت احفظ مقامك
اللي هو ال بتاعك
عشان لو ما فهمتش ال يعني
انا عارف يا عزيزي ان كلمه اختراع
ممكن تكون بتضايقك
خلينا يا عزيزي
نرجع للاعداد المركبه بتاعتنا
هنلاقيها زي ما بينا اعداد مفيده
حلت مشاكل لعلماء
بتحل معادلات معقده
ولكن هنا بقي النظام بتاعها

الحركه النظام اللي احنا عاملينه
لو بصينا هنلاقي ان الاعداد الاساسيه
اللي بتتعمل علي العمليات المركبه
سواء جمع او قسمه او طرح او ضرب
هنلاقيها تعتبر نسخه متطابقه
من العمليات اللي متعودين عليها
للاعداد الحقيقيه
باستثناء ان كل ما نلاقي قدامنا اس
هنشيلها ونعوض عنها ب
لان نظريا جذر حاجه في جذر نفس الحاجه
بتدينا الحاجه
جذر في جذر ب
فبالتالي
جذر نجوي في جذر نجوي بنجوي
احنا ما نعرفش مين نجوي
ما بنمسكهاش ما بنشوفهاش
ما نعرفش عنها تفاصيل
ولكن احنا عارفين
ان لو جذرها اتضرب في جذرها
او جذرها كان اس هتطلع هي
تاني ما نعرفش مين نجوي

بس لو بقي فيه نجوي هنعرف نتعامل معاها
تعالي يا عزيزي نرجع نجرب ونشوف
هيحصل لو قعدت
تضرب كتير في نفسه ورا بعض
تربيع اللي هي في بيساوي
اس اس في
ال اس فاكر
ال اس دايما ب
ف في ب
طيب بقي بقي يا عزيزي لو عندنا اس
هو انا ممكن احول ادبي دلوقتي
ولا متاخر في الحلقه
اس عباره عن فكر فيها
فاكر يا عزيزي اس كانت بكام ب
في ب تربيع
يعني ب فهمت
عندك اس
اللي هي اس في
و اس لو رجعنا للعمليه
اللي احنا كنا عاملينها بكام
اس ب
في اس اللي هي في ب
اس ب اس في
اس لسه قايلين انها ب
و في ب
اس تبقي اس في
في ب
اس اس ب
في تبقي تربيع
يعني ب
عزيزي مش ملاحظ حاجه
يا انا اصلي سرحت
يخرب بيتك
معلش يا انا افتكرتك هنجت
قمت اغسل ايدي
انت كنت بتقول حاجه مهمه
يا عزيزي اللي باحاول اقولهولك
ان احنا عمالين نكرر في النتيجه قدامك
بص بقي فيه
بعدها بعدها
وتبدا ال تتكرر
تلاقي تاني بعدها
وبعدها ال تتكرر


وتفضل هكذا
الكلام دا يبدو ان هو خطير
بس انا مش فاهم
ممكن تجيبلي حاجه بصريه
لان انا عندي اللي هي
الذاكره الفوتوغرافيه
ماشي يا اخويا
خلينا نروح للرسمه نروح للهندسه
مش انت يا اخويا بتحب تبص علي الصور
انا هافرجك علي الصور
خليني يا عزيزي اخدك من ايدك للقرن ال
ما تخليه هو ييجي
العالم ارجاند قالك
ما تيجي نسهل علي نفسنا الدنيا شويه
نبسط موضوع الاعداد المركبه دا
ونرسمها كدا ونتفرج عليها
مش احنا الاعداد الحقيقيه
بنقدر نرسمها علي خط الاعداد الافقي
ما تيلا نرسم الاعداد التخيليه
علي خط اعداد راسي متعامد علي افقي
ويبقي كل رقم مركب
عباره عن نقطه في ال دا
المحور الافقي عليه الجزء الحقيقي
الارقام بتاعتنا
اللي احنا عارفينها وحافظينها
ال وال وال وال ودول
هو ربي بابا وماما هما اخواتي
الارقام اللي احنا اتعلمناها في
علي المحور الراسي بقي نرسم الجزء التخيلي
لبعد كدا
زي ما انت شايف يا عزيزي
في الرسمه كدا
دا بيتيحلنا ان احنا نقدر
نعبر عن عدد مركب
بانه او متجه قيمه اتجاه
دا يا عزيزي
قولنا فين النقطه بتاعتك ابعتلي الزاويه
وابعتلي ال
اول ما هتبعتلي ال بتاعتك والزاويه
هاجيلك هاوصلك
فاحنا نقدر نعبر عن هذا العدد
او هذا ال بحاجتين
الطول اللي هو
او الاتجاه او الزاويه
اللي بيعملها علي محور
الزاويه ثيتا
خليني يا عزيزي اخدك في مشكله جديده
واوعدك ان انت لو ركزت ممكن تتبسط
يلا يا عزيزي حضرت شنطك
جبت بانيهاتك ومكرونتك
رحلتنا فين بقي هنطلع فين
الدوال الدوريه
الدوال الدوريه
واصحابها بيسموها الدوال المثلثيه
وتحديدا داله اسمها ال
وداله اسمها ال
ثانيه واحده بس
انا عايز اسال سوال بس خايف
يعني داله
خليني يا عزيزي اقولك ان الداله
بجانب يعني كونها نوع بن
الا انها علاقه بين متغيرين او اكثر
لو متغير منهم حصله تغير
التاني بيتغير بسببه
عاده بنسمي المتغير الاولاني
المتغير المستقل
وبنسمي المتغير التاني المتغير التابع
لانه تابع لتغيير المتغير المستقل
يعني انت مثلا راجل خلقك ضيق
كل ما حد يقاطعك وانت بتتكلم
كل ما عصبيتك في الرد بتزيد
فهنا اقدر اقول ان مستوي عصبيتك هو داله
داله في عدد المرات
اللي حد بيقاطعك فيه
المتغير المستقل هنا
هو عدد المرات في مقاطعتك وانت بتتكلم
دا اللي جايلك من بره مستقل
التابع بقي اللي بقي علي المقاطعه
هو مستوي عصبيتك
وفي الحاله هو المتغير التابع
فهمت فكره الداله نرجع بقي لمرجوعنا
ال وال
بنسميهم في الرياضيات دوال مثلثيه
عشان ليهم علاقه بالمثلثات
وبنسميهم كمان دوال دوريه
ودوريه عشان هما بيكرروا نفسهم
كل شويه بشكل دوري
لو جينا نركز علي المثلث الحلو
قايم الزاويه اللي قدامنا دا
هنقدر نحط تعريفات الدوال المثلثيه كالتالي
هنقول ان ال بتاع زاويه في المثلث
بتساوي طول الضلع المقابل للزاويه
مقسوم علي الوتر ال
بينما تعريف ال هو
طول الضلع المثلث المجاور للزاويه
مقسوم علي وتر المثلث
ومن هنا جت كلمه داله مثلثيه
التعريف دا يا عزيزي حلو وجميل
طول ما الزاويه بتاعتنا الثيتا بتاعتنا
اصغر من درجه في المثلث قايم الزاويه
تخيل بقي معايا يا عزيزي
لو حد عايز يغلس علينا
فقد يكبرلنا في الزاويه
يكبرلنا في الزاويه يكبرلنا في الزاويه
هنا هتيجي لحظه المثلث قايم الزاويه
مش قادر يفضل قايم الزاويه
لان الضلع المجاور للزاويه هنا
هيفضل يصغر يصغر يصغر يصغر
لحد ما طوله يبقي صفر
والمثلث يتحول يا حبيبي لخط راسي
ساعتها الزاويه ثيتا علي المحور
هتكون بتساوي درجه
ولو كملت دوران الزاويه ثيتا
مع محور الموجب
الزاويه هتكبر وهتبقي زاويه منفرجه
ومستحيل رياضيا ان مثلث قايم الزاويه
تخش عليه زاويه منفرجه
لان ببساطه المثلث بالتعريف
مجموع زواياه
المثلث القايم
الزاويه حاجزه الزاويه بتاعتها حاجزه ال
فمستحيل باي حال من الاحوال
ان يبقي عندنا زاويه اكبر من
ويبقي لسه اسمه مثلث
يا عزيزي عايز اقولك
ان التعريف المثلثي البسيط دا
لل وال رايع جميل
ولكن طول ما الزاويه ثيتا زاويه حاده
غير كدا لا مواخذه
بيبهوا مننا والموضوع بيكبر
وبنحتاج نعمل تعريف جديد اعم شويه
لو الزاويه كبرت
الكلام دا يا عزيزي بيقودنا لتعريف اعم
لل وال باعتبارها دوال دوريه
تعالي يا عزيزي
نبص مع بعض علي هذا الشكل الجميل
قدامنا هنا دايره نص قطرها بالظبط
ونقطه بتتحرك عليها بتلف وتدور
الزاويه ثيتا معانا لسه زي ما هي
الزاويه اللي بين محور
والضلع اللي واصل بين مركز الدايره
والنقطه اللي بتلف
شايف المحور دا الخط اللي عمال يلف دا
يلا يا عزيزي نزود ثيتا واحده واحده
ونشوف النقطه اللي بتلف علي الدايره
احداثياتها بتتغير ازاي
احداثيات يا عزيزي في النقطه
بتكون و
خد بالك الاحداثيات بتاعتنا
ممكن تبقي موجب او سالب
علي حسب الربع اللي انت فيه
في الدايره بتاعتنا
يعني لو انت نقطه علي الدايره
ناحيه اليمين من محور
فاحداثيات النقطه هنا ب و بصفر
لو لفيت درجه
هتلاقي احداثيات النقطه هي بصفر و ب
تلف كمان درجه
تلاقي احداثيات النقطه ب و بصفر
وهكذا وهكذا وهكذا
هنا يا عزيزي نقدر نلاقي التعريف الاعم
لل وال بتوعنا
ما عدناش خلاص نبقي معتمدين
لا يا جماعه الزاويه مش عارف كام
لا مش هنعرف
لا هنعمل هنا تعريف اعم لل وال
ما تشغلش بالك بقي مين مجاور ومين مقابل
وتدخلي في شيون المثلثات عيب
التعريف هنا يا عزيزي كالتالي
ال بتاع زاويه ثيتا
هنعرفه علي انه قيمه احداثي النقطه
بتاع النقطه اللي عماله تلف
بينما ال بتاع الزاويه الثيتا
هو قيمه احداثي بتاع نفس ذات النقطه
مثلا يا عزيزي
عشان نسهل علي نفسنا الموضوع
النقطه الثيتا بتاعتنا ب
يلا قولي بقي ال بتاعها كام
ممتاز يا عزيزي ازاي عرفتها لوحدك
طب ال
ممتاز يا عزيزي ازاي عرفتها لوحدك
لو لاحظت يا عزيزي
طول ما انت في الربع الاول
فانت ممكن تشتغل بالمثلثات
ما حدش هياخد باله
فالتعريف دا هيديك
نفس النتيجه الرياضيه بالظبط
للتعريف اللي بيعتمد
علي المثلث قايم الزاويه
يعني يا عزيزي نقدر نعتبر المثال
بتاع المثلث اللي احنا استخدمناه في الاول دا
اللي هو قايم الزاويه
هو حاله خاصه
من التعريف الاعم لل وال
ففيه تاني يا عزيزي فيه تعريفين
التعريف بتاع المثلثات دا حاله خاصه
دا لما يبقي احنا اقل من الزاويه
لكن بعد ما بنفتح بنروح بقي للتعريف الاعم
اللي هو بيعتمد علي الدايره
اللي انا حكيته من شويه
فهمت انت تقعد يا عزيزي برنس كدا
اعمل كبايه شاي
وتقعد تغير في الثيتا تغير في الثيتا
تعالي يا عزيزي بما اني يعني
شايفك مبسوط وهايص وكدا
نلعب لعبه جديده
احنا هنقعد بما اننا بقي لقينا الثيتا
وبنلعب بيها وكداهو
هنقعد نغير في الثيتا
ونرسم في جديد خالص
العلاقه بين قيمه الزاويه ثيتا
وبين ال بتاعتها
لو عملنا كدا يا عزيزي
هنلاقيها بترسم شكل موجه
زي يا عزيزي الموجه
اللي عماله تلعب قدامك
شويه فوق الصفر وشويه تحت الصفر
وشويه فوق الصفر وشويه تحت الصفر
شويه فوق الصفر وشويه تحت الصفر
كمان هتلاحظ ان انت
لما تلف لفه كامله حوالين الدايره
بتفضل تعيد نفسك تاني
والموجه كمان بتعيد نفسها من الاول
عشان كدا بنسمي ال وال دوال دوريه
مبروك
اثبتلي واثبت للبشريه كلها
ان انت بتحب الشرح
وفاهم رياضيات وبتعرف تشرح
احنا بنتكلم في ام الموضوع دا ليه
انا مال امي بال ولا ال
وايه علاقه ال بال
بالدواير بالمثلثات بالاعداد المركبه
ما تستسهل يا عم
واعملنا قصه افلاس الله منك لله
والله يا عزيزي بصراحه
مش عارف اودي وشي منك فين
الموضوع بصراحه كان بادي بسالب خياره
وبعدين لقيتني اتسحبت
وانا في الحاجات بيتم اغوايي بسهوله
بس انا مش هاسيبك
غير اما اجاوبك علي السوال التاني
قبل ما اجاوبك علي السوال الاولاني
هاقولك ما هي علاقه
ال وال بالاعداد المركبه
الحقيقه يا عزيزي بالرغم من كون
الاعداد التخيليه والدوال المثلثيه
يبانوا للوهله الاولي
ان هما جايين من عالمين مختلفين
الا ان التمثيل الهندسي للاعداد المركبه
بيربط بينهم
التمثيل الهندسي دا بيدينا طريقه نعبر بيها
عن عدد مركب
بدلاله ال وال بتوع زاويته
مع محور الافقي
طبعا انت ما انتاش فاهم
بص علي العدد المركب
اللي موجود قدامك دا
هتلاقي عندك مثلث قايم الزاويه
واينما وجد مثلث قايم الزاويه
استوجب وجود ال وال
لاحظ يا عزيزي ان في المثلث دا
نقدر نحسب قيمه الزاويه ثيتا
باستخدام ال وال بتوعها
وعلاقتهم ب و
اللي بيمثلوا بالنسبالنا
العدد المركب
فدلوقتي يا عزيزي احنا عارفين
ان ثيتا علي
فاكر يا عزيزي في المثلثات
المجاور علي الوتر
ودا لو عملنا شويه
بيودي الي ان ال
ال مضروبه في
وبالمثل احنا عارفين
ان ال ثيتا علي
ودا بيودي الي ان ال

اذا ال

العلاقه يا عزيزي صحيحه
وماشيه مع عدد مركب في الدنيا
خد بالك يا عزيزي علاقه
اهم من علاقه حد باي حد تاني
اهم من علاقتي باهل بيتي يا
اه علاقه اهم من علاقتك باهل بيتك
لان العلاقه زي ما قلتلك
بتربط بين الاعداد المركبه
وال وال يا بيه
اه
باهزر معاك يا عزيزي
العلاقه ليست بهذه الاهميه في العالم الحقيقي
ولكنها مهمه في العالم الرياضي
والعلاقه المهمه علي بساطتها
هي اللي هتقودنا في نهايه المطف بتاعنا
لواحده من اهم واجمل المعادلات
في عالم الرياضيات معادله اويلر
المعادله اللي بنقدر من خلالها
نحول دوال ال وال
الي دوال اسيه
باستخدام الاعداد المركبه كوسيط
معادله اويلر بتقول ان اس

انا ما عدتش فاهم حاجه
وشكلي كدا هاروح اتابع برامج تانيه
عزيزي المشاهد الجميل
انا عارف المعادله صعبه
ومش مفهوم اهميتها دلوقتي اوي
ولكن يا عزيزي اتقل عليا
انا جايلك في الكلام
دا ليس وقت معادله اويلر
دا وقت اني اجاوبك علي السوال التاني
اللي هو كان في الحقيقه سوالك الاولاني
شفت انا فاكر ازاي
انت سالتني
انا ليه ممكن اهتم بال او ال
هاقولك يا عزيزي انت ليه ممكن تهتم
بس اهتم هه
عزيزي هات ايدك كدا وتعالي بص معايا
عايز افرجك علي بعض الاشكال
اشكال ببساطه
لكوكبه من بعض الظواهر الطبيعيه والصناعيه
الضوء الصوت البحر البطه
مش بتلاحظ يا عزيزي
وانت بتشوف الحاجات حاجه مشتركه
ظواهر كتير يا عزيزي
من اللي موجوده في الكون
بنقدر نعبر عنها بالموجات
خد بالك ان موجه
مهما بلغت غرابه شكلها
نقدر نعبر عنها كمجموع عدد لانهايي
من موجات ال وال البسيطه
اللي متركبه فوق بعض
ودا اثبتهولنا عالم الرياضيات الجليل فورير
متشكرين يا عم فورير
حبيبي يا ابو حميد
اللي عايز اعرفهولك ان عدد ضخم
من الظواهر الطبيعيه في الكون عباره عن موجات
في البحر موجه بتزق موجه
الصوت اللي انت بتسمعه دا
عباره عن موجات صوتيه
بتخلخل الهوا اللي حواليك
لحد ما الموجه توصل ودنك
الضوء اللي حوالينا
عباره عن موجات بتمشي في فراغ
انظمه طبيعيه
احنا جينا الكون لقيناها كدا
دا مش بس كدا
دا حتي الانظمه الصناعيه
اللي احنا بنصممها بنفسينا
بيطلع فيها و
عندك مثلا
توليد الكهربا باستخدام مراوح الرياح
او مراوح السد العالي اللي بتلف بالميه
او حتي الدينامو
اللي كنت بتحطه في العجله بتاعتك وانت صغير
عشان تولد كهربا تنورلك الكشاف
لما تلف البدال
كل يا عزيزي انظمه هندسيه
فيها حركات دايريه
واينما وجدت الحركات الدايريه
وجد ال ووجد ال
خلاص يا دوختني
عرفت ان الكون مليان ظواهر طبيعيه
ممكن التعبير عنها باستخدام ال وال
ها وبعدين
بقي لازمه ام الاعداد المركبه
خليني اقولك ان الظواهر والنظم
عاده ما بيكون وصفها وتحليلها
شيء معقد نسبيا
وصفها كثيرا ما بيعتمد علي وصف
معدلات تغير الاشياء بالنسبه لبعضها
او بلغه الرياضيات
بيعتمد علي معدلات تغير المتغيرات
بالنسبه لبعضها
او تفاضل الدوال بالنسبه للمتغيرات
اشد شعري اشعد شعري يا
انا مش فاهم حاجه
تفاضل الداله
اللي احنا بنقوله دا
الكلام دا دا عربي دا يا
اللي احنا بنتكلمه
انا اخر معلوماتي عن
ان هي وسط محوج
ما انت عشان انت قاعد في المكان الغلط
لو انت قاعد في الحصص
وبتذاكر المذاكره اللي عليك
ما كانش زمانك عطلان دلوقتي
لكن نقول بقي نقول
يا
انت الحمد لله ربنا يباركلك
ربنا يباركلك في اول الحلقه وضحتلي
ان الداله عباره عن علاقه
بين اتنين متغيرين
واحد متغير مستقل بياثر في متغير معتمد
صح صح يا
صح
طب حلو بقي تفاضل الداله دا
تفاضل الداله هو معدل تغير الداله
او معدل تغير المتغير التابع
بالنسبه للمتغير المستقل
يعني احنا بنمسك المتغير التابع داهو
بنشوف معدل تغيره اد
بيتغير كل اد هه
نعرف المعدل بتاعه
يعني مثلا لو الداله اللي احنا مهتمين بيها
المتغير التابع فيها هو مستوي انبساطك
والمتغير المستقل هو قيمه مرتبك
لو انت انسان متفايل
فلو مرتبك زاد زياده بسيطه
بتفرح فرح كبير
فرحتك وانبساطك اللي هي المتغير التابع
تابع للمتغير المستقل اللي هو مرتبك
فالحمد لله لما دا زق دا زق جامد
فنقدر نقول ان معدل تغير مستوي سعادتك
بالنسبه لمرتبك معدل كبير
او تفاضل داله انبساطك بالنسبه لمرتبك كبير
والعكس صحيح فهمت الفكره
خليني اديك مثال تاني فاكر تفاحه نيوتن
اهي مثال علي قانون طبيعي وهو الجاذبيه
اللي ممكن باختصار مخل نقول ان من تجلياته
ان معدل تغير سرعه سقوط كاين التفاحه
علي راس الكاين النيوتن
بيساوي لكل ثانيه علي كوكب الارض
يعني لو حضرتك فوق برج طوله متر
فانت اول ما تنط هتكون سرعتك صفر
بعد اول ثانيه
هتكون سرعتك متر علي الثانيه
بعد تاني ثانيه
هتوصل ل متر علي الثانيه
بعد تالت ثانيه
هتوصل ل متر علي الثانيه
وهكذا وهكذا لحد ما تصطدم بالارض
قوم بقي كدا من اصطدامك وقول ملاحظ
مش ملاحظ يا عزيزي ان القانون الطبيعي
بيوصف العالم من خلال معدل تغير السرعه
او من خلال تفاضل داله السرعه
زي الجاذبيه كدا بالظبط
فيه انظمه طبيعيه وصناعيه كتير
نقدر اننا نحللها
اعتمادا علي تفاضلات الاشياء بالنسبه لبعض
ودا بيعرف في لغه الرياضيات
باسم المعادلات التفاضليه

عاده المعادلات التفاضليه بتكون معقده
وكتير جدا بتكون معتمده
علي دوال ال وال
علي حسب الظاهره اللي بندرسها
عاده التعامل مع دوال ال وال
من غير تبسيط
بشكل مباشر كدا في عالم المعادلات التفاضليه
بيكون شيء مرهق ومولم للعين
ومش بس تكون سهله التفاضل والتكامل
لا كمان تكون بتقدر
تحول عمليات الضرب الاكثر تعقيدا
لعمليه جمع اقل تعقيدا
بشكل بسيط وجميل و
مين بقي يا الداله السحريه
اللي نفسنا نوصلها ونوصف كل حاجه
الداله الاسيه ال
سنه السيد المحترم العالم اويلر
قدر يوصل لمعادله
بتحول ال وال ل
من خلال الاعداد المركبه كوسيط
فاكر يا عزيزي زمان زمان من اول الحلقه
لما قلتلك ان احنا نقدر نستخدم
الاعداد المركبه كوسيط
نحل بيه المعادلات التكعيبيه فاكر
فاكر جذر نجوي فاكره
ايوه يا وحشتني اوي
من ساعه ما مشيت والله
وانا ما شفتش ايام كويسه
بنفس الطريقه يا عزيزي
اويلر اكتشف اكتشاف مهم
وهو اننا ببساطه
نقدر نستخدم الاعداد المركبه
كوسيط سحري نحول بيه ال وال
وبالتالي كل الموجات
لدوال اسيه ذات اس تخيلي
ثانيه واحده يا
يعني اس تخيلي
هو انا كنت فاهمه وهو في الدور الاول
لما تطلعهولي التاني
وكمان
و ازاي يعمل حاجه كدا
المفروض انه راجل عالم محترم
ومين هو الموضوع بيكبر مني ليه
ليه الداله الاسيه
عامله كل النوش دا
للاسف يا عزيزي الاجابه
عن كل هذه الاسيله بالتفصيل
لن يكفي في حلقه ولا في
ولا في برنامج علي اليوتيوب
فيه طلاب شعرها وقع في الجامعات
عشان تفهم الكلام دا
عزيزي المشاهد الجميل
خلينا نقسم البلد نصين
بالنسبه لمعني الاس التخيلي
وكواليس وصول اويلر لهذه المعادله
فانا هاسيبهالك في رابط ساخن في المصادر
انقر ال هتلاقي المعلومات كلها
اما بالنسبه لسوال عن ال
وعن النوش اللي عاملاه الداله الاسيه
فابسط يا عم هاجاوبك عليه دلوقتي
بجد يا
اه يلا خش البس هدومك وتعالي معايا
خليني يا عزيزي الاول اشرحلك يعني
دا واحد من اهم الارقام في عالم الرياضيات
زيه زي الباي كدا
وقيمته بتساوي
المميز جدا في عدد
انه العدد الوحيد اللي بيحقق فكره
ان تفاضل الداله اس
بالنسبه للمتغير
بيساوي الداله نفسها
وبالتالي تكامل الداله اس
برضه سبحان الله بيساوي الداله نفسها
اللي هو اس فودنك منين يا جحا
يعني بتيجي يا عزيزي تشتقك تلاقيك
تيجي تكاملك تلاقيك
هو دا الحب
والصفه السحريه تحديدا
هي اللي بتخلي التعامل مع داله ال
في عالم المعادلات التفاضليه
تعامل ساحر وبسيط وجميل
بالاضافه للصفه التانيه
اللي برضه بتحققها الاسس
وهي تحويل الضرب لجمع
وانت صغير يا عزيزي اكيد درست زمان ان
الاساس نزل زي ما هو
والاسس بقت مجموع علي بعض
يعني اس في اس
في ب
وفي نفس الوقت اس
هي اس اللي
بشكل او باخر ال
بيقدر يحول الضرب الي جمع
اللي هي عمليه ابسط بكتير
زيها زي الاعداد المركبه
اللي برضه اكتشفنا بشكل مستقل
انها بتحول الضرب لجمع
اويلر يا عزيزي هنا بيقول ان
يا جماعه مش صدفه
فعلا هناك علاقه بينهم وبين بعض
انت مدرك ال
بتاعه الكلام اللي انت بتقوله دا
لا فهمني
يعني انا دلوقتي بالكلام اللي انت بتقوله
اقدر اعبر عن ظواهر كونيه
وظواهر صناعيه احنا عملناها
من خلال معادلات تفاضليه
معقده قايمه علي موجات ال وال
وباقدر من خلال معادلات
احول ال وال
لداله اسيه ذات اس تخيلي
بشكل كان مستحيل يحصل قبل كدا
قبل الاعداد التخيليه
وبالتالي بقي بعد كل المواصلات
اللي احنا ركبناها
دا بيسهل عليا حياتي
عشان الداله الاسيه تفاضلها سهل اوي
وبتحول الضرب لجمع
انا ماشي صح ولا انا تايه
صح يا عزيزي اتمني تكون فاهم
الكلام اللي انت بتقوله
كل الرحله الطويله كان هدفها كالاتي
فاكر يا عزيزي في اول الحلقه
لما قلتلك في الاول خالص
ان الرياضيات بتسمحلنا
نخترع نظم عدديه بسيطه
تفيدنا في حل مشكلات حقيقيه بصوره ابسط
في عالم مليان بالنظم
اللي فيها موجات و
واللي العلاقات بين مكوناتها
بتشتمل علي تفاضلات الحاجات بالنسبه لبعضها
فنقدر ننقل ال بتاعنا كله
من عالم الارقام الحقيقيه
لعالم الارقام المركبه
كخطوه وسيطه تسهل علينا حياتنا
في الخطوه بنحول ال وال
الي دوال اسيه ذات اسس تخيليه
التعامل معاها حسابيا بيكون اسهل كتير
ولما بقي نخلص حساباتنا تماما
نقدر نرجع تاني من عالم الدوال الاسيه
اللي فيها اسس تخيليه
لعالم ال وال
الواقعي الطبيعي المفهوم
اللي قابل للقياس
من غير لا سحر ولا شعوذه ولا سالب خياره
هنا بقي نلاقي النتايج اللي معانا
نتايج مظبوطه
يعني مثلا في تحليلنا للدواير الكهرباييه
من اول ما الكهربا تطلع من السد العالي
لحد ما توصل لبيتك
بنستخدم الاعداد المركبه
عشان نوصف التيار والفولت في الشبكه
عبر المكان والزمان
وفي بعض الخطوات الوسيطه من الحسابات
بيكون التيار الكهربي اللي عندنا
اصلا تيار تخيلي
وهي يا عزيزي ببساطه شديده ومخله
رحله الرياضيات اول ما قدرنا نتقبل
ان هناك سالب خياره
وهناك مربع ال بتاعته بالسالب
شوف يا عزيزي وصلنا فين
احنا ركبنا دايره كهربيه فيها تيار تخيلي
المعادلات التخيليه
عامله زي ال
ولكنها خجول شويه
بيسهل للناس حياتهم
من غير ما حد يشوفه ولا يحس بيه
ما لهوش وجود فيزيايي قابل للقياس
بعض علماء ال بيقولولنا لا
لا ال دا
ممكن يتجلي ويبقي قابل للقياس
تقريبا العالم دا اتجنن
شيله من الحلقه بسرعه لاحسن ياذيك
خليني اقولك ان معادله شرودنجر
اللي بتعتبر من المعادلات التاسيسيه
في وصف الكون
بيظهر فيها العدد التخيلي
بشكل واضح وصريح وفج
عندك علماء تانيين بيقولولك لا
معادله ممكن نوصفها بطرق تانيه
من غير ما نستخدم الاعداد التخيليه
ال موجود في المعادله
عشان يسهل حياتنا
مش عشان يفرض نفسه علينا
خليني اقولك يا عزيزي ان الخناقه
لسه مش محسومه زي ما انت ملاحظ
بس في النهايه الارقام
ايا كانت نتيجه حسم الخناقه
لا يمكن بعد ما تفهمها
تشوف عالم الرياضيات بنفس الطريقه
في كون مليان ظواهر ساحره
الارقام بتدينا لغه
نقدر بيها نفهمها ونتحكم فيها
لغه بتبسط علينا العالم
ودا يا عزيزي ببساطه هو سحر الرياضيات
بس كدا يا عزيزي اخيرا وليس اخرا
ما تنساش تشوف الحلقات اللي فاتت
تشوف الحلقات اللي جايه
تنزل تبص علي المصادر
ولو احنا علي اليوتيوب نشترك علي القناه
استاذنك بس معلش
انا عارف ان انت اكيد مرهق بعد الشرح وكدا
بس فيه حاجه في الدقيقه ال
انا ما فهمتهاش
استاذنك بقي لو تقدر تعيد من الاول خالص هه
وانا هاركز معاك كويس اوي
ولو تقدر تشرح ال
لاني ما فهمتش برضه
من ال اللي تم ذكرها
اكون يعني شاكر اكتر بكتير
بص يا عزيزي الموضوع سهل خالص
انا هاسيبلك تحت
دا

ان شاء الله انزل قدم
روح دور علي منحه سافر
وابقي تعالي انت بقي اشرحلي بقي
الحاجات اللي انت فهمتها واتعلمتها
في بلاد بره
عشان خلاص انا انا تعبت
انا تعبت بصراحه
