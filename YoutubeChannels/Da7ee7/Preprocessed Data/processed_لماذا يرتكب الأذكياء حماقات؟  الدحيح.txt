سلام عليكم يا استاذه
وعليكم السلام ورحمه الله وبركاته
جبت لحضرتك ميار بنتي
عشان تكتشفي ذكاءها
والله يا استاذ احنا بنشطب
ابقي فوت علينا بكره
يا ميار تعالي طنط عايزاكي
ميار بنتي اذكي اخواتها
امال حاطه الطباشير في مناخيرها ليه
بابا
احنا قلنا اسمها
بصي يا ميار يا حبيبتي
انتي فشلتي في كل الاختبارات
ولو هصنف ذكاءك من لنابغه
انتي تيجي جاموسه
شوفي يا بنتي دا اخر اختبار
عشان نحسم بيه غباءك
المكعبات اللي قدامك اسمها
مش ممكن مذهل
بنتك عبقريه يا حاج
مش قلتلك
هي بس عندها اراء غريبه شويه
ميار بنتي عندي اراء
لا لا لا لا
دا احنا شايلينلها شخصيتها مع اللوز
قوليلي يا ميار
طبيا اكتر الم بيصيب الانسان
بعد الم الاسنان
الم الفراق
طيب علي حسب تصنيفات فرويد
اصعب الشخصيات في التعامل الاجتماعي
برج الجوزاء
فهمت قصدي
اه فهمت
انتي شايفه ان بنتي مش بتستخدم المنطق والعلم
في التعامل مع مشاكلها اليوميه صح
بالظبط كدا
طب ما كلها صفات برج العقرب
المشكله
سلام عليكم يا حاج
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
في تبعات الثوره الفرنسيه
اللي قامت علي مبادي
الحريه والاخاء والمساواه
ظهرت قوانين بتكفل حق المساواه في التعليم
اللي بقي الزامي من وانت عندك سنين
ولكن يا عزيزي لما اتنفذت هذه القوانين
اتفاجيت المدراس الفرنسيه
ان الطلبه مش زي بعض
انت مش حاسس
ان دا اكتشاف بديهي شويه
عزيزي ارجوك ما تبقاش اهوج
لان هذه الحلقه
اخر حلقه محتاج تبقي فيها اهوج
احنا بنتكلم عن الذكاء والغباء
وازاي الاذكيا ممكن يرتكبوا غباء
وانت ذكي انا عارفك
انا اقصد يا عزيزي ان المدارس اكتشفت
ان هناك طلبه اذكيا اللي هما الدحيحه
وطلبه تانيه متوسطين وطلبه تانيه
مستواهم اضعف ان هما يواكبوا زمايلهم
هنا ظهر سوال يا عزيزي منطقي جدا
هل كل الاطفال دول يتعلموا في فصل واحد
ولا ناخد المتفوقين ونعملهم فصل
والمتوسطين ونعملهم فصل
واللي مش متميزين اوي ونعملهم فصل
واللي ما لهومش في الدراسه خالص
ننزلهم الحوش
وقتها يا عزيزي طبعا
كان يجب ان يكون هناك اليه
نقدر نعرف بيها هو الذكاء
وعلي اساس هذا التعريف
نقسم بيه الطلبه بتوعنا
هنا ظهر تقريبا اول اختبار
علي ايد العالم الفرنسي الفريد بينيه
اول كان عباره عن مجموعه من الاسيله
في الحساب والاستنتاج والذاكره
الفريد قال ان الاختبار دا خلقته الضروره
بينما هو كان شايف كدا
جدارتنا العقليه لا يمكن ان تحددها درجات
طب ما انت شاطر اهو
شكلك مقفل الاختبار بتاعك
طبعا يا عزيزي مش كل الناس كانت شايفه كدا
عندك مثلا
عالم النفس الامريكي لويس تيرمان
ودا واحد من اهم العلماء في مجال الذكاء
طور اختبار بينيه دا وعمل صيغه المتوسط
ودي اللي لسه بنستعملها لحد النهارده
عشان نحدد معدل الذكاء
وهي ببساطه يعني
ان انت تاخد عمر الطفل العقلي
وتقسمه علي سنوات عمره وتضرب في
دا ال بتاعه
العمر العقلي علي سنوات العمر في
ما وقفش عند كدا
قام مطور نسخه كمان للبالغين الكبار
واحد يقولي يا
طب دا اختبار المدارس
ليه يتعمل للكبار
تيرمان يا عزيزي من طفولته
وهو اذكي طالب في فصله
ولكنه عاش تعليم وسط طلبه اقل ذكاء
علي حسب كلامه الطلبه دول
عطلوه كتير عن تطوير مهاراته
وعشان كدا قرر انه
يعيد هندسه المجتمع كله بالذكاء
وبدا هذا الموضوع سنه
لما عمل يا عزيزي
واحده من اشهر تجارب علم النفس
دراسه للموهوبين
تيرمان اختار طفل
هما الاذكي في مدارس كاليفورنيا
وتتبع حياتهم لحد ما كبروا
عشان يثبت ان علي عكس كلام بينيه
ان الذكاء مش مجرد درجه امتحان
وانما هو جزء من القدر
هيحدد مصير افراد للابد
تيرمان قال ان باختبارات الذكاء
هنحدد من الاذكياء في كل مجتمع
ونخليهم هما الخبراء في كل المجالات
ومنهم دول هنخرج ال الاكثر ذكاء
اذكي الاذكياء
ونخلي دول القاده والروساء
الهندسه الاجتماعيه بتاعت تيرمان
ما وقفتش لحد كدا
قناعته ان الذكاء وراثي
خلته يستبعد ابناء الفقراء
ما هما فقرا ليه
ما اكيد مش اذكيا كفايه عشان يخرجوا بره الفقر
واكيد بيورثوا جيناتهم
اللي ما بتخليهومش اذكيا كفايه لولادهم
فهختار ولادهم علي لا احنا نشيلهم
مش بس كدا دا استبعد كمان
الاعراق الادني في نظره
زي الافرو واللاتينو
كل دول طلعوا بره تجربته
لا دا كمان تيرمان انضم لدعوات بتطالب
بالتعقيم الاجباري للفيات
انت متخيل يا عزيزي
انت تجيب درجه وحشه في الثانويه العامه
تلاقي نفسك معقم
طب ما دا حلو يا
معقم يا عزيزي مش من النضافه
دا معناه ان جيناتك
خلاص رحلتها وقفت لحد عندك
مش مكمله معانا
واحد يقولي
يا تلاقي بقي عم دا
قالك يطبق الكلام دا علي ناس تانيه
وما يطبقش علي نفسه
اهوج طبق الكلام دا في بيته

والله يا عزيزي
طبق الكلام دا في بيته علي اهل بيته
اخضع اسرته نفسها لاختبارات ذكاء
وبناء عليها اتحدد مكان جلوس كل واحد
علي ترابيزه السفره
حفيدته دوريس بتقول ان ابنه الاذكي فريد
مكانه كان علي راس المايده
بينما بقي دوريس نفسها
وامها هيلين كانوا بيقعدوا جنب الخدم
لانهم الاقل ذكاء
تخيل يا عزيزي
لو دا طبقناه عندنا في مصر
الواد بقي اللي بيطلع الاول
ياخد الصدر والورك مع بعض
الابن الصايع الفاشل يقعد في قسم المخلل
اغبي واحد بقي بيتغدي شاي
ولو شفت فيلم
بيتكلم عن مستقبل مخيف
مستقبل بنحاكم فيه الاشخاص باختبارات
قبل حتي ما يرتكبوا الجريمه
تيرمان برضه صمم اختبارات ذكاء
تتنبا بالسلوك الاجرامي قبل حدوثه
متاكد يا ان الراجل دا
كان ال بتاعه عالي
طب الحمد لله يا
الراجل يعني خلاص خلصنا منه
وزي ما قال

خليني اقولك بقي يا عزيزي
ان تجربه تيرمان
ما عدتش ما عدتش ما عدتش
لان هي اساس كل اختبارات ال الحاليه
في المدارس واماكن العمل
زي اختبار ال او السات
اللي بيتعمل للكليات في امريكا
لو رحنا لدول زي الهند وكوريا وتايوان
هنلاقي هناك مدارس تحضيريه
قيمتها بتعدي ال مليار دولار
كل بتدرب الطلبه
علي مهارات اختبار تيرمان
تخيل يا عزيزي اللي كان بينظم
المرور علي السفره عنده دا
هو دا اللي بيديرنا دلوقتي
هو دا اللي بيدير اختباراتنا دلوقتي
الباحث في مجالات الذكاء جيمس فلين
لاحظ ان اخر سنه
معدل الذكاء زاد نقطه
الله بقي يا بشريه اللهم صل علي النبي
ايوه بقي ذاكر وحل امتحانات محافظات
وشغال الشغل معانا كدا
دا طبعا يا عزيزي الكلام دا ليس منطقي
حتي علماء النفس اللي امنوا زي تيرمان
ان الذكاء موروث شايفين الكلام دا مش واقعي
البشر مستحيل يكونوا عملوا طفره
نقطه ذكاء مره واحده
لان الجينات لا يمكن تعمل طفره زي
في سنه بس
انما طفره مع كثير من الوفره
فلين فسر دا
مش لان ذكاءنا زاد لا سمح الله
ولكن فسره
بان المدارس من المرحله الابتداييه
بدات تركز علي مهارات
زي الحساب والاستنتاج وتحديد الانماط
بتفكرك بايه يا عزيزي الانماط
مهارات اختبارات الذكاء
احنا يا عزيزي
درجاتنا في اختبارات الذكاء زادت
لان احنا بقينا طول عمرنا
بنتمرن علي امتحانات الذكاء
التعليم بدا يركز
علي اننا نحسب ونستنتج بسرعه
يعني احنا يا عزيزي ما بقيناش اذكي
ولكن نظامنا التعليمي خلانا مدربين اكتر
علي حل اختبارات الذكاء
اللي هنواجهها لما نكبر
او علي حسب مقوله فلين
يا
يعني احنا كدا كاننا عملنا بس قهوه
وقمنا نذاكر اختبارات الذكاء
مش احنا بقينا بيولوجيا اذكيا
ايوه
انا عزيزي هموت واعرف
لهجه مين اللي بتطلع مني كدا
لا منها فلاحي ولا بورسعيدي ولا دمياطي
ولا حتي سواحيلي لهجتي
هنا يا عزيزي ناتي للسوال المهم
هل مهارات الاستنتاج والتفكير والحساب
اللي بتحلها في ال
وانت بتقدم للشغل
كافيه لتحديد الاذكياء
او كافيه ان يتبني عليها نظام تعليمي كامل
سوال ساخن بيحتاج الي فاصل
ولكن مش هقطع
عشان ما اقطعش الحلقه ولا الايقاع
شفت ابو حميد دارس ايقاع ازاي
عزيزي المشاهد الجميل
خليني احكيلك علي حكايتين
الحكايه الاولي حصلت سنه
السير ارثر كونان دويل
مولف شخصيه شيرلوك هولمز
شخصيه المحقق المشهوره
واللي اعتبرها باحثي الذكاء
هي المعادل البشري لمهارات تيرمان
الراجل دا يا عزيزي اللي كتب هولمز
المحقق وليس البرجر
تخيل بقي يا عزيزي كل شقاوه شيرلوك
الراجل دا هو اللي بيكتبها
السير ارثر استقبل تلميذتين
ايلسي عندها سنه
وفرانسيس عندها سنين
والبنتين دول عرضوا عليه
صور جنيات سحريه صوروها عند بحيره
وسير ارثر هذا الرجل الذكي
مش بس هيصدق البنتين
لا دا كمان في كتابه
هيدلل علي وجود الجنيات بادله علميه
زي الطاقه الكهرومغناطيسيه اللي بتخلي
هذه الجنيات غير مرييه بالنسبه للبشر
وفي سنه بعد سنه من هذه الحادثه
الطفله فرانسيس اللي كانت سنوات
هتعترف ان هي اتراهنت مع صديقتها
علي انهم يقصوا رسومات كرتون
من احد كتب الاطفال
ويصوروها كنوع من انواع المقالب
ولكنهم اتفاجيوا ان هناك مفكرين
وكتاب قصص مشهورين
بكتاباتهم لشخصيات شديده الذكاء
زي السير ارثر كونان دويل
اللي عمل شيرلوك هولمز
اللي المحقق متسمي باسمه
مش بس صدقهم دا كتب
اكتر من كتاب عن الارواح والجنيات

تخيل يا عزيزي
بنتين مراهقين غفلوا شيرلوك هولمز
قاعدلي بقي انت تحللي جرايم
والقاتل ايده يمين عشان الجرح
علي راس الضحيه في ايده الشمال
والجرح اتجاهه من فوق لتحت
يبقي القاتل طويل
والضحيه بقي عاملالي تاتو علي شكل نسر
يبقي بتحب الاهلي
ما اه بقي
ومجننلي العالم بنباهتك
تيجي بنتين يقولولك فيه عروسه بحر
تقولهم عايز اتجوزها

والله العظيم عيب
سهل يا عزيزي اقول
ان الواحد ي الناس زمان يعني
حاسس ان انا في المستقبل برضه
هيبقي عندي حاجات تكتشف ان انا
ازاي كنت شايف الحاجات صح
تعرف يا عزيزي
انا كنت فاكر ان المكرونه بتتزرع
والله بجد افتكرت المكرونه بتتزرع
وان المذيع في التليفزيون
شايفني زي ما انا شايفه
والافلام الابيض واسود ابيض واسود فعلا
عشان زمان الدنيا كانت ابيض واسود
دا فهمت دلوقتي ليه يا عزيزي
كانوا بيقعدوني في البادروم وقت الغدا
الحكايه التانيه يا عزيزي
بتحصل في تمانينات القرن ال
لما عمك توماس اديسون فكر في طريقه
لتوصيل الكهربا لكل بيوت امريكا
عن طريق يا عزيزي التيار الكهربي المستمر
ولكن منافسه جورج ويستنجهاوس
هيفكر في استخدام التيار المتردد
وعشان يا عزيزي ما تتلخبطش
خليني اقولك ان التيار المستمر
هو خط ثابت بجهد واحد
اما النوع التاني فهو زيك بالظبط متردد
التيار المتردد بيتذبذب بين جهدين
يا عزيزي
بتكون ميزه ما تخليهوش يفقد الطاقه
مهما طالت المسافه اللي بيقطعها
ودي كانت الميزه اللي محتاجها مشروع
يمد الكهربا لبيوت الامريكان
علي عكس التيار بتاع اديسون
اللي هو التيار المستمر
ولكن يا عزيزي
اديسون رفض تماما انه يوقف شغله
علي الرغم من نصيحه
قالهاله المساعد بتاعه وقتها
مين يا المساعد بتاعه دا
واحد كدا يا عزيزي
اسمه متسمي علي اسم عربيه
المساعد بتاعه دا يا عزيزي
كان نيكولا تسلا
اللي بدا ابحاثه علي التيار المتردد
ولو كان كمل في ابحاثه
كان ممكن يسبق
المنافس بتاع اديسون ويستنجهاوس
ولكن يا عزيزي
اديسون مش بس رفض انه يسمع لتسلا
وانما وقف تمويل ابحاثه
ونظم عروض بروباجاندا وحشيه
كان بيجيب فيها كلاب وخيول وافيال
ويصعقها بالكهربا
يا لهوي
عشان بس يثبت ان التيار المتردد غير امن
وضغط ياعزيزي علي المحاكم الامريكيه
انها تستخدم التيار المتردد
في الاعدام بالكرسي الكهربا
عشان يا عزيزي
يربط جوا مخ الناس الاختراع دا بالموت
حد بيستخدم التيار المتردد
بصوا بيقتل الحيوانات
بصوا الحكومه بتستخدمه
في قتل الناس اللي عليها حكم بالاعدام
فالناس يبقي عندها صوره كدا
بلاش التيار المتردد دا ارجوك
اديسون يا عزيزي
دشمل صوره التيار المتردد تماما
وهيقعد سنين كتير
قبل ما يعترف بهزيمته لصالح التيار المتردد
اللي هو احسن واكثر كفاءه
واللي احنا يا عزيزي لحد النهارده بنستخدمه
لو تاملت الحكايتين
اللي حكيتهوملك دول يا عزيزي
هتلاقي قدامك شخصيتين
الاول بيمتلك كل مهارات اختبارات تيرمان
زي ارثر كونان دويل
والتاني توماس اديسون
دول يا عزيزي مش بس قراراتهم كان غلط
وانما مثلا
علي حسب كلام العالم راي هايمان
ارثر دويل وثق كتبه
بافكار علميه زي الكهرومغناطيسيه
في اثبات خرافه الجنيات
بمعني يا عزيزي ان ارثر كونان دويل
ما استخدمش ذكاءه عشان يوصل للحقيقه
ولكن استخدم ذكاءه عشان يقنع الناس
بالعلم بالحاجات الذكيه بما هو شايفه حقيقه
في حين انه مش محتاج اقولك مجرد اسطوره
ودا خطورته انه خلي الاف يصدقوها
هنا يا عزيزي ذكاء العباقره
مش بس ما كانش كافي انه يخليهم يشوفوا الحقيقه
وانما خلاهم يوظفوا ذكاءهم
ومكانتهم العلميه والمجتمعيه
في دعم خرافات واخطاء
زي ما اديسون بالظبط عمل
في دعايته ضد التيار المتردد
هو حد يتردد يا جماعه نعمل فيه كدا
التفسير لكل دا يا عزيزي
هو ما يسمي بالتحيزات الادراكيه
الايه يا
الادراكيه
في كتابه
بيقول العالم دانيال كانمان
الحايز علي جايزه نوبل في ابحاثه
عن علم النفس وعلم الاقتصاد السلوكي
ان المخ عشان يتخذ قرارات بيشتغل بنظامين
اتكلمنا عنهم قبل كدا
نظام سريع تلقايي ونظام بطيء عقلاني بيحلل
المشكله علي حسب كلام دانيال
ان النظام السريع اينعم شاطر وممتاز
وبينقذنا في اوقات صعبه
الا انه عرضه لتحيزات ادراكيه كتير
يعني مثلا في قصه ارثر كونان دويل
حصل تحيز الاستدلال المدفوع
في هذا التحيز يا عزيزي
الانسان بيوظف فيه ذكاءه
عشان يثبت اللي عاطفته هو بتتمناه
حسب المصادر
ارثر كان مرتبط بقوه بزوجته جين
وجين ادعت انها بتمتلك موهبه روحانيه
كمان يا عزيزي
ارثر كان عنده خوف كبير اوي من الموت
خلاه يصرح في اخر حياته
ان معتقداته في الارواح والجنيات
بتحميه من هذا الخوف
ارثر هنا يا عزيزي استخدم ذكاءه
عشان يثبت خرافه
بتحمي اهم حاجتين في حياته
زوجته وهلعه من الموت
بينما تحيز اديسون
هو مغالطه التكلفه الغارقه
واللي فيها يا عزيزي
بنرفض نتخلي عن استثمار فاشل
انت عارف يا عزيزي تبقي انت
قاعد في علاقه بقالك سنين ولا سنين
وعلاقه توكسيك
وغير مرضيه نفسيا وغير مرضيه حاجه
وانت عارف ان الطرف الاخر بيستغلك
وهو بيقولك انا بستغلك
والناس كلها بتقولك هو بيستغلك
بس انت مستحرم
ال سنين اللي اترموا في الارض دول
يا عم اطلع خلص نفسك
عادي الحق نفسك
هنا احنا بنرفض نتخلي عن استثمار فاشل
لاننا قطعنا فيه شوط كبير
دا اللي عمله اديسون لما رفض نصيحه تسلا
بانه يتخلي عن فكره التيار المستمر
واحد يقولي يا الله
امال الناس احنا بنعتبرها اذكيا ازاي
بيحضرني يا عزيزي
لطيفه لمايكل شيرمر وهو بيقول
بمعني يعني بيقولك الناس الاذكيا
احيانا بيعتقدوا في حاجات غريبه جدا
لانهم بارعين في ان هما يدافعوا عن افكار
وصلولها باسباب غير ذكيه
هنا يا عزيزي احنا الاول بنبقي عايزين
وبعد كدا بقي الشخص الذكي بيقولك
انا هوصل لدا ازاي
مش احنا بنفكر بشكل ذكي
فنوصل للي احنا عايزينه
وبعدين الذكاء يقولنا هنوصل لدا ازاي
لا العاطفه والاراده غالبا هما اللي بيسبقوا
العالم كيث ستانوفيتش يا عزيزي
في تجاربه اللي جاب فيها مبحوثين درجاتهم عاليه
في اختبار ال او اختبار ال
لما عرضهم للتحيزات الادراكيه
لقي ان الارتباط
بين الذكاء وادراك التحيزات محدود
لا يتخطي ال
بل علي حسب هذه الدراسه
كل ما ذكاء المبحوث بيزيد
كل ما وقوعه في فخ التحيزات بيزيد اكتر
ياه يا
دا علي كدا الغباء نعمه بقي
عزيزي الجمله ما تطلعش غير من حد
ما عندهوش تحيزات اطلاقا
اتمني تكون فهمتها
ودا لان احساس الاذكياء بذكايهم
بيديهم ثقه عميا
تخليهم علي يقين ان هما لا يمكن يغلطوا
والنتيجه يا عزيزي ان هما بيغلطوا اكتر
يعني مثلا علي حسب الدراسات
الاذكياء اميل للمخاطره الماليه والافلاس
لانهم بيبالغوا في قدراتهم
علي التعامل مع المستقبل بشكل ذكي
وفي كتابه
فخ الذكاء لماذا يرتكب الاذكياء الحماقات
بيفرق دافيد روبسون
بين العقلانيه والذكاء علي حسب تعريف تيرمان
او يعني اختبارات ال
وبيقول ان العقلانيه هي قدرتنا
علي اننا ناخد قرارات بالمنطق
ونحدد الطريق المناسب
اما بقي بقي بقي الذكاء
فهو مهارات بتساعدنا علي دا
يعني يا عزيزي العقلانيه او الحكمه
دا السواق اللي بيسوق العربيه
اما الذكاء فهو المحرك الجبار اللي جواها
يعني يا عزيزي ممكن يبقي عندك اقوي محرك
ولكن انت ما بتعرفش تسوق
روبسون بيقول ان الذكاء مش بس غير كافي
وانما ممكن يتحول لفخ
يخلينا نختار اختيار غلط
ونمنطق الاختيار اللي احنا اختارناه دا
ولو ربنا كرمنا بشويه تاثير علي الناس
ممكن نجر العالم كله ورانا
زي ما عمل كونان واديسون
وزي ما انا اكون ممكن بعمل يا عزيزي
ما انا برضه عندي تاثير
واكيد عندي غلطات منيله ب نيله
اللي مش بس وقعوا في تحيزات
ناتجه عن تفكير المخ السريع
وانما استخدموا مهارات التفكير البطيء
اللي بيحلل دا في دعم تحيزاتهم
وعلي حسب كلام عالم النفس ايجور جروسمان
الذكاء بيفسر بس من التباين بين البشر
الاختلافات بين البشر
الذكاء بيفسر بس منها
في حين يا عزيزي ان التفكير الحكيم
وهو دا اللي انا حاسس اننا محتاجين نهتم بيه
هو اللي بيحتاج مهارات تانيه
اطفال تجربه تيرمان
كتير فعلا كبر منهم وبقي عبقري
ولكن ما تخليناش ننسي يا عزيزي
السوال بتاع ما مصير الاطفال الاخرين
اللي ثقافه اختبارات ال استبعدتهم
العالم تشارلز لورد بيقول ان معرفتنا بالتحيزات
مش كفايه عشان نتجنبها لا
دا احنا لازم نحول معرفتنا لمهاره ولتعليم
ودي كانت مهمه لازم يقوم بيها ناس
بره نظام التعليم اللي صاغه تيرمان
او ربما بعض الضحايا
اللي استبعدهم تيرمان من اختباراته
هطلع اجيبلك ضحيه واجي
العالم روبرت ستيرنبيرج
المصنف رقم
ضمن ابرز علماء النفس في القرن ال
متخطيا مين يا عزيزي
تيرمان نفسه ب درجه
هذا العالم قال ان في طفولته
لما قابل اختبار ال بتاع تيرمان
اتجمد واتوتر
ودا يا عزيزي بشكل او باخر
خلاه يجيب درجات قليله
حطته للابد في خانه الغبي
وكان مومن انه مش هيكمل تعليمه
لولا معلمه واحده بس
اللي امنت بيه وقالتله مش درجه الذكاء
هي اللي هتحدد مستقبلك
ستيرنبيرج بيقول ان الجمله
مش بس رجعته طالب متفوق
ولكن خلته يسخر عمره لابحاث الذكاء
لانه لو كان محظوظ انه يلاقي معلمه تشجعه
فهناك الاف الاطفال بسبب مقاييس تيرمان
هيصدقوا ان هما بالفعل اغبيا
وقد يكونوا مش كدا وعادي
ستيرنبيرج هيحط نظريه ثلاثيه الابعاد للذكاء
طبعا يا عزيزي يجب ان انت تبقي واعي
ان هو هنا عنده هدف معين
هو بيستخدم ذكاءه عشان يحققه برضه
بس عشان نبقي يعني
لان نظريات الذكاء ما اكثر منها
ولكن خلينا نقولها
عشان يعني يبقي عندنا درايه بكل حاجه
يمكن ان يكون ذكيا
المهم ان النظريه ثلاثيه الابعاد بتقول
ان اه فيه الذكاء التحليلي
اللي بيعتمد علي الذكاء والاستنتاج والذاكره
زي اختبار تيرمان
ولكن هناك نوعين ذكاء ما بيقيسهومش ال
وهما الذكاء العملي والذكاء الابداعي
خليني يا عزيزي اقولك حكايتين
غير الاولانيين اللي انا قلتهم
في
اتعرف بول فرامبتون عن طريق الانترنت
علي موديل جميله اسمها دينيس ميلاني
يعني يا عزيزي
معرفش معايير الجمال وكدا بس اظنها جميله
وبعد يا عزيزي سنه من الشات معاها
دعته لزيارتها في بوليفيا
ومستر بول الجميل
طار عشان يزور حبيبته الموديل
علي الرغم من تحذيرات اصدقايه
انها علاقه شات مريبه
حاجه كدا عامله زي
انا من
سنه وانت
المهم يا عزيزي
ان هو لما وصل بوليفيا لقي رساله منها
بتقوله فيها انها اضطرت تسافر
بس نسيت شنطتها
وطلبت منه يستلم الشنطه عشانها
ويسافرلها الارجنتين
وهناك بقي يتقابلوا ويكملوا قصه الحب بقي
وبول هنا يا عزيزي كالحمار الطموح
راح يستلم الشنطه
وهو مسافر بيتوقف في المطار
ويتقبض عليه بتهمه تهريب كيلو كوكايين
هنا يا عزيزي بول ادرك الحقيقه
اللي ما كانش شايفها بقاله سنه
انها طلعت مدمنه يا
انها يا عزيزي مش موجوده
بول اتفاجي ان هو ضحيه نصب
من ناس انتحلوا شخصيه موديل
وراسلوه مستغلين سذاجته
عشان يهربلهم كوكايين
المشكله يا عزيزي ان بول فرامبتون
هذا ال اللي انا لسه حاكيلك قصته
هو احد اشهر الفيزياييين اللي بيشتغلوا
علي نظريه الماده المظلمه في العالم
واللي عبقريته ما خليتهوش يشك لحظه
لدرجه يا عزيزي ان وهو في السجن
حاول يراسل الموديل الحقيقيه
لانه كان حبها بجد خلاص
رجاله
ستيرنبيرج بيقول ان الذكاء العملي
هو ذكاء الواقع المرتبط بحل المشكلات
والحكم علي نقاط قوه وضعف البشر
ذكاء نابع من الخبره
مش من الارقام والحسابات بتوع تيرمان
ذكاء بلدي يعني
ودا الذكاء الحقيقي اللي افتقده حد زي بول
وخلي عالم مهم زيه
اضحوكه ومثار سخريه في العالم كله
ستيرنبيرج يا عزيزي بيقول
ان الذكاء الابداعي هو ذكاء ماذا لو
اللي بيتعامل مع الواقع بشكل مختلف
زي انه يغير اسيله التاريخ مثلا
بماذا لو كسب الحرب
عشان يسيبوا مخططات العالم كما يعرفوه
ويفكروا بشكل مختلف
ستيرنبيرج حاول يدخل
الذكاء العملي والابداعي
اللي ما لهومش وجود في اختبارات ال
جوا دراسه علي اكتر من طالب
ولقي ان الطلبه اللي اتمرنوا
علي انواع الذكاء
نتايجهم اعلي بكتير
تسالني يا ابو حميد وتقولي
ماذا لو كان هناك
فريق من العباقره
ماذا عن الذكاء جوا المجموعه
الناس اللي بتروح لاستاذ
علي الاقل لو حد غلط التاني هيلحقه
خليني يا عزيزي احكيلك
اخر حكايه في هذه الحلقه
انا تعبت يا
والله يا عزيزي انا تعبان زيي زيك
بس انا لازم اخلص المنهج اعمل
ولا نعتبر الحلقه اتشرحت ونروح هه
لا ما تجينيش ما باخدش غياب في حلقاتي
هبتدي اخد
في تصفيات امم سنه
تحصل مفاجاه
وتتاهل ايسلاندا علي حساب هولندا
طب معلش يا المشكله
فرقت من
عندي انا يا عم
المشكله يا عزيزي
ان ايسلاندا جزيره بركانيه
وكما يبدو من اسمها
فهي بيغطيها التلج طول السنه
عشان كدا عندها اقصر موسم كروي في العالم
لان عشب الملاعب بيتجمد
كذلك عدد سكانها الف نسمه
اقل يا عزيزي خروجه عندنا في الزمالك
بيطلع الف واحد ي
دول يا عزيزي
صعب تحسب منهم كام لعيب كويس
كام لعيب اساسا
لدرجه يا عزيزي
ان احد مدربيهم كان دكتور سنان
شباب ما حدش من منطقه الجزاء
عايزين اجوال
اتمني كدا تكونوا فهمتم
ولكن يا عزيزي المفاجاه
ايسلاندا مش بس هتتاهل
انما في اول ماتش مع البرتغال هتتعادل
لدرجه تعصب اللاعب الشهير كريستيانو رونالدو
اللي هيقول عنهم
ان هما فرقه محظوظه وبتدافع بس
ولكن يا عزيزي ايسلاندا هتثبت
ان دا مش حظ خالص
لانها بعد كدا
بتهزم النمسا وبتهزم انجلترا
فيما وصفته الجارديان
باكثر الهزايم اهانه في تاريخ الانجليز
ورغم يا عزيزي
خروج ايسلاندا من فرنسا صاحبه الارض
الا ان اداءها فضل علامه استفهام كرويه
عالم النفس ادم جالينسكي
دا بتاع يا
خلال دراسته للفرقه الرياضيه
لقي انه يا عزيزي
كل ما يزيد النجوم في الفرقه
كل ما الفرقه مستوي التعاون فيها يقل وتخسر
وان النسبه الامنه للنجوم
في فرقه هي التلت
بالمناسبه يا عزيزي
لو رجعت شفت حلقه بنزيما القديمه
هتلاقي ان هو دا الكلام اللي كنا بنقوله
بس مين يسمع
الناس كلها خدت الكلام اللي انا بقوله
علي لسان مشجعين ريال مدريد
وقالتلك بيقول
وبيتريق علي
وشفنا اما
خد ال قال
لسه فاكر ما بنساش
وبينما انجلترا وقت البطوله
كان معاها لاعب
بينتموا للفرق الاكثر ربحا في العالم
ايسلاندا كان عندها لاعب واحد بس
بس مساحه تعاون و مهوله
بين اعضاء الفريق كله
هذه المساحه دا اذهل الخبراء
ولما اتطبق نموذج جالينسكي علي البطوله
لقوه انه ييفسر
تفوق ايسلاندا وحتي البرتغال
اللي خدت البطوله بالمناسبه في النهايه
كان نجومها بس في الانديه الاكثر ربحا
منهم اللاعب الشهير كريستيانو رونالدو
وهو اقل من الحد اللي وضعه جالينسكي
حسب الدراسات
فعمليه جمع الاذكياء والعباقره في فريق واحد
مش بيعمل فريق احلام خالص
لا يا عزيزي دا بيخلق مشاكل
حوالين التنافس والمكانه
بينما معدل الذكاء
في ارتباطه باداء المجموعات
حقق ارتباط بسيط ما يعديش ال
يعني منتخب العالم
اللي انت كنت مكسر بيه الدنيا في اليابانيه دا
يعني رونالدو رايح مبوما راجع
باتيستوتا بيشوط وكارلوس بيلعب مهاجم
عشان سرعته
دا لو لعب في الحقيقه هيبقي منتخب ضعيف
واحنا يا عزيزي هنروح بعيد ليه ما احنا شفنا
ريال مدريد ماتش الجالاكتيكوس
حسب يا عزيزي علم النفس التطوري
الذكاء البشري ما اتطورش
عشان يوصلنا للحقيقه
ولكنه اتطور عشان الدماغ
تقدر تتعامل مع مجتمعات معقده
لاننا دلوقتي عايشين في مجموعات اكبر
واحيانا سلامتنا بتعتمد
علي علاقتنا باللي حوالينا
ومع ظهور اللغه
ابتدينا نحاول نقنع اللي حوالينا بالتعاون
والا هنموت
عشان كدا يا عزيزي
ممكن نكون اذكيا بمقاييس تيرمان
ونكون احنا كمان الاسرع
في الحساب والاستنتاج والذاكره
ولكن تفكيرنا مليان تحيزات ادراكيه
زي قصص اديسون وارثر دويل
لاننا مش بنستخدم ذكاءنا بس للوصول للحقيقه
وانما لاثبات ما نتمناه ونريده
او حتي ما نظن انه الحقيقه
في نهايه كتابه فخ الذكاء
بيقول دافيد روبسون
ان اداه زي الذكاء ممكن تتاثر بانحيازاتنا
ومش بس هي مقياس
للقبول في الجامعات والوظايف
وانما اتعملها تعريف موحد
لجزء بس من قدراتها
وبينما الانسان مخلوق معقد
محتاج ذكاء تحليلي للبيانات
وذكاء عملي للتعامل مع الواقع
وذكاء ابداعي للتعامل مع المتغيرات
وذكاء اجتماعي يساعده يشتغل في مجموعه
والاهم من كل دا فضول وعقليه نمو
تخلينا ما نياسش من تحدي ونكمل
تم اختزال كل دا في معدل ال
جايز هذا المعدل بيوضح بعض قدراتنا
ولكن زي ما قال بينيه
اول مخترع لاختبارات الذكاء
جدارتنا العقليه اكثر تعقيدا بكثير من الدرجات
الباحث جيمس فلين بيقول
برغم ان ال بتاع البشريه
زاد نقطه اخر سنه
الا اننا لم نصبح عالم مثالي
زي ما اتمني تيرمان
لسانا عندنا تحديات كبيره
بنعاني من حروب ومشاكل
وفلين بيتساءل
ماذا لو كانت ابحاث الذكاء الخاصه بالفضول
او نظريات ستيرنبيرج او انحيازات الادراك
كانت هي الاساس لاختبارات الذكاء
في بدايه القرن بدل اختبارات تيرمان
ربما كان يكون العالم
اقل ذكاء من عينه تيرمان
ولكن عسي ان يصبح هذا العالم اكثر حكمه بكثير
في النهايه يا عزيزي
هذه الحلقه لا تنقد الذكاء
ولكن هي بتعرفنا ان هناك عالم
مليء بالمواهب
وعالم مليء بالقدرات
اللي ممكن يخلينا
اشخاص ناجحين ومبسوطين في حياتنا
وانا في رايي يا عزيزي ان احنا
اللي محتاجين فعلا نهتم بيه كانسانيه
ليس الذكاء ولكن الفضول
احنا محتاجين يبقي عندنا فضول
واحد يقولي يا
انا حاسس ان انت ليك مصلحه في الكلام
وعندك غرض والغرض مرض
بالفعل يا عزيزي انا عندي غرض والغرض مرض
وبقولك انا عايز فضولك
يخليك تشوف الحلقات اللي فاتت
تشوف الحلقات اللي جايه
تنزل تبص علي المصادر
ولو احنا علي اليوتيوب نشترك علي القناه
انت عارف يا عزيزي
اديسون لما بيروح عند ناس بيقولوله
يا
منور
طب عارف يا عزيزي
اديسون لما بيروح لتسلا بيقوله
دا نورك
