قنابل الدكتور لاي ديكتاتور
متفجرات للبيع قنابل للبيع
متفجرات للبيع
بقولك يا بيه ما تنفعني باي حاجه
خلاص يا ابني
مش عايز اشتري حاجه منك خلاص يوه
يا باشا بس خليني استفتح
دا حتي حضرتك شكلك راجل مفتري
ورحمه التكشيره الحلوه لتنفعني
يا ابني هو بالعافيه ولا
قلتلك مش عايز
طب لاجل العين الحمرا الشيطاني
انا عندي ليك حاجه جديده لانك مش عند حد
طيب يا سيدي وريني
بس خد بالك لو طلعوا شويه ديناميت
هفجرهم في وشك
انا كدا كدا باتلكك لاي حرب
ديناميت يا باشا
لا ما فيش الكلام دا خالص
احنا حاجتنا حاجه محترمه وفيه ضمان
القنبله لو فرقعت في وشك تاخد فلوسك
اتفضل يا باشا
اخر انتاج معاملنا الطفل الصغير
ماله الطفل الصغير
لا يا باشا اسمها الطفل الصغير
لانها صغيره وبتحير
ومفعولها بقي
شويه يورانيوم علي شويه بارود
علي كل البواقي الكيمياييه
اللي موجوده في المعمل حاجه بوم
ايوه يا ابني يعني بتحرق ولا بتسمم
كتالوجها فهمني
بصراحه يا بيه والله ما اعرف
بس هي حاجه طرش
طيب خلاص يا ولد خلاص
انا هاشتريها منك
وهجربها بكره علي بيت حماتي الصبح
عارف لو ما جابتش نتيجه هيحصل فيك
يا بيه كفي الله الشر
هاكلم حمايه المستهلك طبعا
وانت عارف دول مش هيحلوك
مبروك علي معالي الباشا حاجه بوم
حاجه بوم
عندك تين شوكي
شكلها بوم بوم فعلا
اوعي ياد تكون تجميد
اعزايي المشاهدين
السلام عليكم ورحمه الله وبركاته
اهلا بكم في حلقه كييبه
من برنامج الدحيح
انت بتبتسم ليه
عزيزي انا بتبع مدرسه الفنان حسن الاسمر
كلام حزين لحن سعيد
وحاله ابتسام وبهجه غير عاديه
الجمهور بيطلع من اغاني حسن الاسمر
مش عارف يحس بايه
نفسيته حزينه بس جسمه مهيبر
فبس يا عزيزي
النهارده يا عزيزي هنتكلم عن حدث ماسوي
فعلته الولايات المتحده الامريكيه
ولم تحاكم عليه
سامع يا ترومان
يا اللي اديت لاوبنهايمر المنديل
وقلتله خد امسح ايدك
انا اللي رميت القنبله يا لا
فاكرهالك علي فكره شفت الفيلم
المهم يا عزيزي كانت جرعه هزار
عشان احنا هنخش
في كابه ما بعدها كابه يلا بينا
في صباح يوم اغسطس سنه
رمت طياره اينولا جاي الامريكيه
في منتصف مدينه هيروشيما
وعلي مسافه متر من السطح
جسم معدني طوله متر
جواه كيلوجرام من اليورانيوم
والجسم دا هيتسمي قنبله الولد الصغير
ال
ولكنه يا عزيزي في الحقيقه
كما تعلم النهارده
لم يكن ولد صغير ولا حاجه
كانت اول قنبله ذريه في التاريخ
اللي بعد لحظه انفجارها هتتغير الحياه تماما
في سابع اكبر مدن اليابان
اللي هتبقي جزء من الجحيم
وهتبدا واحده من اكبر الماسي في التاريخ
اللي هتتعرف باسم ماساه
اليوم دا الصبح
عدد كبير من سكان هيروشيما كانوا في الشوارع
رايحين لاشغالهم او مدارسهم
او بيشاركوا في توسيع الطرقات
استعدادا لغزو امريكي محتمل
بعضهم لاحظ الطياره اينولا جاي
اللي كانت من طراز
بعضهم شافها في السما
الطياره ماشيه تتمختر في سماء المدينه
الحقيقه ان ما حدش اهتم اوي
قالك طياره زي طياره
قليلين اوي اللي يقدروا يفهموا
ان طياره امريكيه
كمان صفارات انذار الغاره ما ضربتش
حتي لو كانت غاره
عمرها ما هتكون بطياره واحده
بيبقي في العاده
سرب طيارات ضخم بيقصف المدينه
مش طياره واحده وبيقصفها بميات القنابل
كنا هنلاقي الدنيا بتمطر بارود علينا
كمان هيروشيما
علي خلاف مدن تانيه في اليابان
ما مرتش قبل كدا بتجارب الغارات
وبشكل ما كدا كتير من سكان المدينه
كانوا مقتنعين ان هي هتفضل امنه
وان الامريكان
مستحيل يقصفوا هيروشيما ابدا
ودا لان عدد كبير من المهاجرين لامريكا
من اليابانيين يعني
هما في الاصل من سكان هيروشيما
دا غير اشاعه شهيره وقتها بتقول
ان عمه الرييس ترومان عايشه في هيروشيما
الكلام دا كان منتشر جدا بين الاهالي
وهكذا ما حدش كان مهتم بهذه الطايره
في تمام الساعه وربع بالظبط يا عزيزي
تترمي القنبله
وتحديدا فوق مستشفي اسمها شيما
وفجاه بينطلق ضوء مبهر
بيعم مدينه هيروشيما
ضوء كانه فلاش مليون كاميرا
كل دا كان الصبح كمان
فكانك بتشوف نهار فوق النهار
زي ما بيوصف الناجيين اللي كانوا
علي بعد كيلو من نقطه الانفجار
قالوا ان هما حسوا ان كانهم باصين في الشمس
ضوء زي ما شفت في
ما لهوش صوت
وفي اقل من ثانيه
بتتكون كوره نار قطرها يوصل ل متر
درجه حرارتها من ل درجه ميويه
كوره بتلتهم كل الهوا اللي حواليها
لهيبها بيحرق كل شخص في محيط متر
الكوره يا عزيزي
بتموت في لحظه واحده الف انسان
اغلبهم مات من غير ما يفهم اللي بيحصل
ويستوعب ان اخر لحظه في حياته
بعضهم اتبخر من علي وش الارض
وما سابش مكانه غير ضله
في ظاهره معروفه بالظلال النوويه
مستشفي شيما
اللي وقعت عليها القنبله النوويه
اختفت هي واللي فيها
ما فضلش فيهم حاجه علي الاطلاق
في اللحظه اللي بعد كدا
بتندلع موجه انفجاريه رهيبه
بتدمر كل مبني موجود في المدينه
في محيط كيلو ازازه اتكسر
خليني اقولك ان البيوت اللي كانت
تبعد كيلو عن القنبله ازازها اتكسر
وحس بالقنبله الناس من علي بعد كيلو
في لحظه
سكان المدينه اللي فضلوا احياء منهم
لقوا نفسهم وسط عاصفه
من كتل المباني اللي بتطير
كتل مولعه بالنار بتشيل كل حاجه قدامها
بعض التقديرات بتقول ان الكتل الملتهبه
اتسببت في من اعداد القتلي والمصابين
ثم فجاه بتنتهي الموجه
وبيسود الهدوء علي مدينه هيروشيما
ولكنه ليس هدوء النهايه
وانما هو هدوء البدايه بدايه الماساه
اول شيء يواجهه سكان مدينه هيروشيما
بعد القنبله هو النار
كتل نار تسببت في حريق ضخم
راح لكل حته في هيروشيما
الحريق اللي ضاعف انتشاره وقوته
هبوب رياح قويه علي المدينه
نشرت النار في كل حته
وفي اللحظه
اللي هيروشيما فيها كانت بتتحرق
كان الالاف بييخرجوا من تحت الانقاض
بيحاولوا يستوعبوا اللي بيحصل اصلا
عشرات الالاف من البشر
قايمين من تحت الانقاض عاملين زي ال
بيطلعوا يمشوا وسط مدينه كامله بتتحرق
الاغلب مصاب بحروق طبعا فظيعه
ما حدش فيهم فاهم حاجه
كتير منهم كان صعب حتي تتعرف علي ملامحهم
بعد ما النار كلت وشوشهم
وكلهم هدفهم حاجه واحده
انهم من كتر السخونه
يحاولوا يوصلوا بسرعه لاي نهر من انهار المدينه
عشان يخفوا شويه
من لهيب اجسامهم المشتعله
لما بيوصلوا للنهر
بيلاقوا مفاجاه غير ساره
الانهار هي كمان اتحولت لنار
بسبب كتل الخشب
اللي طارت من البيوت المحروقه
البيوت اللي كانت علي ضفاف الانهار
هنا بيتزاحم عشرات الالاف من البني ادمين
عايزين مكان يحطوا اجسامهم المشتعله فيه
كل دا وسط النار والخشب المحروق
والبيوت المهدومه وريحه الدخان
حوالين الناس
الاف من الجثث المحروقه او العايمه
ناس كتير من اللي نطوا
في النهر من فوق الجسر
ما كانوش بيعرفوا يعوموا
هما بس نزلوا عشان يهربوا من النار
ولما نزلوا ما طلعوش تاني ماتوا غرقانين
ناس تانيه نزلت في خزانات الميه
وحمامات السباحه اتزاحموا فيها
ومن شده التعب والضعف
اللي كانت عليه اجسامهم
ما عرفوش يطلعوا وماتوا غرقانين
الكل كان بيدور علي نجده
بس مين يساعد مين
كل واحد كان عنده ماساته
والمنقذ كان هو هو الضحيه
واي شخص هتحاول تستغيث بيه
هتلاقيه هو نفسه محتاج اغاثه
دا لو لقيته
بعد حوالي نص ساعه
بتسقط الامطار علي مدينه هيروشيما
طب حلو يا ميه تخفف عنهم
لا يا عزيزي مش حلو خالص
يمكن تكون اغرب ميه
نزلت علي بني ادمين في التاريخ
مطر لونه اسود داكن مشبع بالرماد والدخان
وذرات الاشعاع اللي في الجو مطر مشع
بعض الناس اللي نزل علي جلدهم المطر دا
سببلهم حروق واصابات
ومع زياده الحرايق في كل مكان
وغياب حد ممكن يطفيها
يبدا سكان هيروشيما
يحاولوا يخرجوا من المدينه
ويروحوا ناحيه التلال اللي بره حدودها
تتشكل مسيره من البشر
ما فيش علي وشوشهم
غير تعبير واحد وهو الصدمه
ماشيين شبه عرايا بعد ما هدومهم اتحرقت
ما حدش كان مكسوف
لان ما حدش كان في دماغه حاجه زي كدا اصلا
وثانيا لان منظر الجلد ما كانش لونه عادي
الجلد اللي كان ظاهر من تحت الهدوم
كان متساقط ونازف
عشرات الالاف من البشر
بشكل غريزي بيرفعوا ايديهم لفوق
عشان يتلافوا احتكاك الجروح ببعضها
عشرات الالاف ماشيين وسط جثث في كل مكان
رافعين ايديهم كانهم بيستسلموا
لعدو هما مش شايفينه
مجموعات كبيره كمان من البشر فقدوا بصرهم
كانوا بيدوروا علي حد
يساعدهم ويوجههم لطريق الخروج
اللي حتي اللي كانوا شايفين مش عارفينه
ناس عماله تجري وتستنجد بميه
عايزين يشربوا
ويطفوا اللهب اللي علي اجسادهم
المسيره اللي ناس كتير مش هتقدر تكملها
وهيقعوا في السكه من التعب
ويستسلموا لقدرهم ويفارقوا الحياه
وبينما هيروشيما كانت بتعاني
فما حدش في العاصمه طوكيو
كان فاهم اللي بيحصل بالظبط
فجاه الاتصالات التليفونيه
اتقطعت تماما مع هيروشيما
الخط الاذاعي مش موجود والتلغرافات مش شغاله
اشارات السكه الحديد واقفه
والاتصالات العكسريه مقطوعه
بيتم تكليف وحده من الجيش في مدينه مجاوره
انهم يبعتوا حد لهيروشيما
يشوف اللي حصل هناك
والساعه الضهر
بيوصل تلغراف بيقول جمله واحده بس
طبعا يا عزيزي المسيولين مش فاهمين
يعني قنبله واحده تبيد مدينه بالكامل
ما فيش حاجه اسمها كدا في العالم
ولما تطلع نشره اخبار الساعه
في الاذاعه اليابانيه
تكتفي بخبر صغير بيقول
ما احنا مش متخيلين
ان ممكن قنبله واحده تعمل كل دا
والساعه الفجر بتوقيت طوكيو
من بعد ساعه من القاء القنبله
بيخرج الرييس الامريكي هاري ترومان
ويلقي خطابه اللي هيعلن بيه للعالم
القاء اول قنبله ذريه علي مدينه هيروشيما
و بيفهم اليابانيين اللي حصل
ليه ممكن قنبله واحده تعمل هذا الدمار
ولكن بالرغم من كل دا
وبعد ما وصلت لجنه من طوكيو لهيروشيما
وصلت تاني يوم
عشان تقيم الاضرار وتشوف المدينه
ما لقوش غير كوم رماد
كان فيه يا عزيزي ارتباك واضح جدا
وحاله من الانكار للقياده اليابانيه
بعض القيادات كانت بتتكلم
عن الصمود ومواصله القتال
حاله الانكار يا عزيزي
للاسف ما بتستمرش
لانها بتاخد قلم تاني شديد جدا من الواقع
كارثه جديده بتحل علي اليابان
خلال ساعه بس
لما بتسقط القنبله التانيه
علي مدينه نجازاكي وتتكرر الماساه
عشان في اليوم التاني
بتبلغ الحكومه اليابانيه بشكل واضح
وخالي من الارتباك والتردد الاستسلام
عزيزي خليني ارجع بيك تاني
لمدينه هيروشيما
وتحديدا في اليوم التالي للقصف
اغسطس
النار هديت والدخان بدا يختفي
والجموع اللي خرجت بره بدات ترجع من تاني
عشان يسجلوا شهاداتهم عن المدينه
اللي بقت ساحه من الرماد
المدينه اللي بقت مسرح
للعديد من المشاهد المولمه
يعني مثلا كان فيه مجموعه بشر
بتحاول تدور علي اهلها واحبابها
ويشوفوا اللي حصل لبيوتهم
فيه منهم يا عزيزي
اللي عايزين لا اخبار كويسه ولا اخبار وحشه
هما عايزين اخبار احنا عايزين نفهم
بيفحصوا الجثث
واقصي امالهم ان هما يتعرفوا عليهم
ناس تانيه بياس بتحاول تدور علي اكل
عدي عليهم اكتر من ساعه
من غير لقمه واحده
كان فيه حاله عامه من العطش
بعض الناس من كتر العطش
بدات تشرب من الخزانات اللي الجثث غرقانه فيها
دا غير طبعا الاف المصابين
اللي في حاله من الاعياء
ومستنيين مساعده
ولكن يا عزيزي المساعده ما بتوصلش
بتطلع اشاعه بين الناس
ان الزيوت بتخفف الالام
وبقي الكل بيدوروا علي زيت
يدهنوا بيه جسمهم مكان الحريق
زيت اكل زيت خروع حتي زيوت العربيات
والمجموعه اللي نجيت من جنود الشرطه والجيش
كانوا بيحاولوا يجمعوا
بقايا الجثث من الطرق ويحرقوها
واحد كمان من المشاهد المرعبه
كان مشهد الحشود الغاضبه اللي ماسكه
اتنين من الامريكان اللي نجيوا من القصف
ورابطينهم بيعذبوهم لحد الموت
يا ثانيه واحده
اللي جاب الامريكان هنا
يا عزيزي من ضحايا القنبله الذريه
كانوا طيارين امريكان
اتاخدوا اسري قبل القاء القنبله بايام
ونصهم مات لحظه القصف
و علي الاقل هيموتوا
من الضرب علي ايد الاهالي
انما بقي الباقي
هيموت علي مدار الايام الجايه بعد كدا
واحده من المستشفيات اللي نجيت من القصف
وما اتعرضتش لاضرار كبيره
كانت مستشفي هييه المواصلات
وواحد من اطبايها
كان الدكتور ميتشيكو هاتشيا
اللي كان مهتم جدا برصد اللي بيحصل دا
وتدوينه في يومياته
اللي بعد كدا هتكون مرجع مهم جدا
عشان نعرف اللي حصل للناس
اللي في هيروشيما
اللي بيخلي يا عزيزي
هذه الملاحظات شديده الاهميه
ان ما بين دكتور
اللي هو عدد الاطباء في هيروشيما كلها
ما نجيش منهم غير دكتور بس
واحد من هولاء هو الدكتور دا
الدكتور اللي قدم في يومياته
وصف دقيق ورصد مهم للاحداث
ازاي مثلا اول اثار الاشعاع بانت
الاثر الاول للاشعاع ظهر لما فجاه
اصبح المصابين بيقضوا حاجتهم
عشرات المرات في الليله الواحده
بعض المصابين للاسف
كان بيحتاج يخش الحمام اكتر من او مره
دا غير ان فضلاتهم كانت كلها دم
وما حدش فاهم دا بيحصل ليه
الاعتقاد الاولي
ان كانت غالبا دوسنتاريا
وبداوا الاطباء يعزلوا كل شخص
تظهر عليه الاعراض
وبمرور اليوم التاني بدات تبان اعراض اغرب
الناس بدات تيجي المستشفي
وعلي جلودهم بثور غريبه
وعندهم نزيف في اللثه
الغريب ان الناس نجت من القصف
وحروقهم كانت بسيطه
دا ان كانوا مصابين اصلا
فدي ناس المفروض كويسه
ولكن مع الوقت الاعراض بدات تتطور عندهم
فتبدا درجه حرارتهم تزيد
ويتعرضوا لاعياء شديد وقيء دموي
وفي خلال يوم او يومين بالكتير يموتوا
الاطباء يا عزيزي ما كانوش فاهمين
الناس المفروض نجت من القصف
اللي حصلهم عشان يموتوا بالشكل دا
بمرور او ايام بدات تظهر اعراض جديده
بقع لونها بنفسجي علي الجلد ما بتوجعش
ولكنها مثيره للحكه
جلدهم بياكلهم عشان يهرشوه
كانت اشاره مهمه جدا
لان كل شخص ظهرت عليه البقع
غالبا بيموت بعد يومين او تلاته
هيروشيما تحولت
لمدينه من البشر المصابين بالهلع
مدينه الناس فيها بتخلع هدومها كل شويه
بيدوروا هل فيه بقع ولا لا
لو كانت الاجابه ما فيش بقع
فدا معناه ان عمره هيتمد يوم جديد علي الاقل
يوم جديد من الحياه
ولكنه ايضا يوم جديد من القلق
لتظهر هذه البقع علي جسمه بعد كدا
يوم جديد في حياه بمصير مجهول تماما
ولكن لو كانت الاجابه
ان اه فيه بقع علي ضهرك
فدا معناه الموت المحقق
كل دا يا عزيزي والاطباء في حيره من امرهم
لان عمرهم ما شافوا اعراض كدا قبل كدا
دكتور هاتشيا بيسجل ان في هذه اللحظه
بدا يشك ان امريكا ممكن تكون استخدمت
قنبله جرثوميه او كيماويه علي هيروشيما
ثانيه واحده يا
جرثوميه وكيماويه
ما الرييس لسه قايل
يا جماعه قنبله ذريه
يا عزيزي بلاش تبقي قاسي كدا
هيروشيما كانت معزوله
عن كل اللي بيحصل حواليها
ما فيش صحف بتوصلها
وابراج الاذاعه اللي فيها اتدمرت
ودا خلي سكانها لحد دلوقتي
ما يعرفوش السلاح اللي اترمي عليهم
وبينما العالم كله بيتكلم علي القنبله الذريه
ما حدش في هيروشيما
عارف ان الناس بتتكلم عليه
وانهم اصبحوا حديث العالم
واصبحوا اول ضحايا في العالم للقنبله الذريه
الدكتور هاتشيا بيسجل ان اول مره يعرف
ان اللي اترمي عليهم دا اسمه قنبله ذريه
كان بعد اسبوع من القصف
لما واحد من الاطباء
جه يساعد من مدينه قريبه
وقال تعليق
ان القنبله الذريه شيء رهيب جدا
وهنا تتاكد الاشاعه
ان امريكا استخدمت هذا السلاح الرهيب
علي مدينه هيروشيما
عشان تخلي الحياه في هذه المدينه
قبل القنبله فصل
وما بعدها فصل تاني خالص
مش في هيروشيما بس في العالم كله
الفصل الجديد هتتحول فيه هيروشيما
الي مدينه غير صالحه للحياه لعشرات السنين
في اغسطس
بيسمع اليابانيين لاول مره في تاريخهم
صوت الامبراطور الياباني
وهو بيلقي خطاب الاستسلام
لما بيسمع بعض سكان هيروشيما الخطاب
عن طريق الراديوهات القليله
اللي عرفت تلقط الاشاره
كتير من اهالي هيروشيما كانوا بيبكوا بمراره
مش عشان اليابان خسرت
ولا عشان اليابان استسلمت
ولكن عشان خطاب الاستسلام دا
لو كان اتقدم ايام بس
ما كانش حصل اللي حصل
كان ممكن ينقذ مصيرهم اللي مش بس مرعب
لا دا مجهول وغير مفهوم
احنا لسه لحد دلوقتي
ما نعرفش الامراض
والاعراض اللي عندنا هتروح فين
الموضوع مش مجرد فاجعه
في خساره الاهل والحبايب والسكن والبيت
دا مستقبل كل جمله فيه اخرها علامه استفهام
مش عارفين هيحصلنا في الايام اللي جايه
هنصحي عايشين ولا هنصحي ميتين
علامات الاستفهام
ما كانتش عند اهل هيروشيما بس
ولكن كانت كمان عند اللي رموهم بالقنبله
خليني اقولك ان لحد الوقت اللي تم قصف
هيروشيما ونجازاكي بالقنبله النوويه
ما حدش كان عارف بالظبط
تاثير التعرض لهذه الكميه الضخمه من الاشعاع
الانسان والبييه بعد ما يتعرضوا
لهذا الكم من الاشعاع
ممكن يكونوا عاملين ازاي
ودا اثره مش في لحظه الانفجار بس
ولكن في الايام والشهور والسنين اللي بعد كدا
المعرفه اللي غايبه عن العالم
هنبدا نعرفها شويه بشويه
سكان هيروشيما هيبداوا يعرفوها قبل حد
مع كل عرض جديد بيظهر علي المصابين
يعني عندك مثلا
البقع البنفسجي اللي بتعني الموت
بيكتشفوا اثناء تشريح الجثث
انها عرض من اعراض النزيف الداخلي
اللي بيحصل للاعضاء
اللي الخلايا بتاعتها باظت بسبب الاشعاع
بعد مرور اسبوع بيبدا عرض جديد يظهر
الناس بتبدا تفقد شعر راسها
الشعر بيقع من غير سبب واضح
وبعد ايام قليله جدا الناس برضه بتموت
ومن جديد بتسود حاله الفزع في هيروشيما
الله دا كل شويه
يطلع عرض يودي الي الموت
الناس بتبدا تشد في شعورها وشعور اطفالها
عشان تتاكد ان كان شعرهم بيقع ولا لا
وفي سبتمبر
بيوصل هيروشيما البروفيسور الياباني
الدكتور ماساو تسوزوكي
معلش يا عزيزي ال الهيروشيمي
الدكتور دا كان بيعمل تجارب علي ارانب
بانه يعرضها لاشعاع
وكان له دراسات مهمه في مجال تاثير الاشعاع
وهنا بقي الاطباء القليلين
اللي اتبقوا في هيروشيما
اعتقدوا ان ممكن يلاقوا حل للناس
علي ايدين هذا البروفيسور المرموق
اللي له ابحاث كثير
ليها علاقه بالتعرض للاشعاع
واللي ممكن جدا يوصفلهم علاج
ويوقف عجله الموت القاسيه
ولكنه يا عزيزي بيصدمهم
ويقولهم ما فيش حاجه نقدر نعملها للمصابين
غير ان احنا نقدملهم راحه واكل كويس
بس يا دكتور
بس
الفكره يا عزيزي
ان حتي الراحه والاكل الكويس
صعبين جدا في هيروشيما
راحه في بلد مات معظم سكانها
واكل طازه منين في مدينه
علي بعد خطوه واحده من المجاعه
ودا معناه بكل بساطه الاستسلام للموت
باختصار يا عزيزي
الشخص الوحيد في اليابان
اللي كان معاه حل للمشكله
قال ان ما فيش حل
ولما بتوصل اوايل المساعدات الخارجيه
لهذه المدينه المنكوبه
عن طريق بعثه الصليب الاحمر
بتقول ان الوضع صعب جدا
وبتطلب اكبر كم من الامدادات الطبيه
في اسرع وقت
يبدا الصحفيين من دول الحلفاء
يوصلوا المدينه ويشوفوا الوفيات اليوميه
والتاثيرات الغريبه للقنبله
وبتنشر الصحف الاوروبيه والامريكيه
ان فيه حاجه غريبه بتحصل في هيروشيما
فيه شيء غامض بيطلق الاعلام عليه
طاعون القنبله الذريه
الامريكان لما حسوا بضغط عالمي
بدا جنرالاتهم يطمنوا الناس
خلاص القنبله انتهي تاثيرها
وما حدش هيموت منها تاني
الحمد لله دا الخبر
اللي كان العالم مستني يسمعه
ولكن طبعا يا عزيزي للاسف دا ما بيحصلش
ومع نشر الصحف اليابانيه للاخبار المفجعه
اللي جايه من هيروشيما
الجنرال دوجلاس ماكارثر
الحاكم العسكري الامريكي لاليابان
اللي بقي موجود
بعد استسلام اليابان واحتلالها من امريكا
بيطلع يحذر الصحف اليابانيه
من العناوين الملتهبه
واساءه استخدام ازمه هيروشيما
احنا يا سياده ال
هنقول ارق
قنبله امريكيه تضيء سماء
في صباحي ينور وش السكان
الاطباء الامريكان ينصحون باستخدام الاشعاع
لنضاره البشره وزياده الخصوبه
هنقولها ازاي يا استاذنا هنقولها ازاي
انتم عاملين كارثه
انت عاملين جريمه انسانيه
لحد دلوقتي لسه ما اعتذتوش عنها
اللي زاد وغطي ان في سبتمبر
يحصل فرض للرقابه علي الصحف اليابانيه
ويتم حظر نشر معلومه عن القنبله الذريه
ولما بيزور صحفي بمجله نيويوركر
جون هيرسي مدينه هيروشيما
ويكتب مقاله من الف كلمه
بتتنشر علي عدد كامل من المجله
في اغسطس سنه
تكون هنا المفارقه العجيبه
ان الامريكان
لما بتوصلهم المقاله في جرايدهم
بيكونوا عرفوا تفاصيل ماساه هيروشيما
من غير ما اليابانيين اللي وقعت عليهم القنبله
يكونوا عارفين التفاصيل
اغلب اليابانيين ما كانوش عارفين
اللي حصل في هيروشيما
لان الصحف عندهم في اليابان
كانت ممنوعه تنشر الكلام دا
حصار اعلامي بالكامل حصل هناك
عندك مثلا
المخرج الياباني اكيرا ايواساكي
دا غير طبعا اكيرا كوروساوا
المخرج الياباني المعروف
لا بقولك يا عزيزي
انا مشترك في نادي السينما
انا باشوف عباس كياروستامي
لما تشوف عباس الاول ابقي اتكلم معايا
المخرج دا يا عزيزي زار هيروشيما
سجل شرايط سينماييه للدمار اللي حصل هناك
والوضع الانساني الموسف
ولكن للاسف الشرايط بتتصادر
وبتروح للارشيف العسكري الامريكي
وبيتم تصنيفها علي انها سريه للغايه
ما بتظهرش للنور غير بعد سنين طويله
كمان وحده الابحاث
في معهد رايكين في طوكيو
اللي كانت بتدرس اثر الاشعاع النووي
بتصدر اوامر بتفكيكها وتدمير معاملها
بحجه منع تسليح اليابان في المستقبل
ولكن طبعا يا عزيزي
الامريكان كان همهم الاكبر في هذا التوقيت
وبكل بساطه وبراجماتيه ووضوح
هو عدم تشويه نصر امريكا العظيم
وعدم تشويه الاختراع المدهش
اللي اداهم القوه المطلقه
القوه اللي هيحكموا بيها العالم
وهكذا يا عزيزي بتمر الايام
وبينما تعود الحياه ببطء
الي مدينه هيروشيما
وبينما الاهالي بيحاولوا ينسوا
اللي حصلهم
ويقنعوا نفسهم
ان كل دا عدي خلاص والحياه بتستمر
بتظهر مفاجات تانيه غير ساره لاهالي هيروشيما
اولهم مرض السرطان
الاول يا عزيزي عندك كارثه كبيره
وحرايق ضخمه وفيه ناس ماتت
بعد كدا الناس بتخش الحمام
بال وال وال وال ل مره
بعد كدا
البقع اللي بتعني الموت في خلال ايام
بعد كدا
تساقط الشعر اللي بيعني الموت في خلال ايام
خلاص هدينا ما عادش فيه اثار للقنبله
نلاقي بعدها بسنين سرطانات
نسبه الاصابه بسرطان الدم او اللوكيميا
عند الناس اللي كانوا قريبين من مركز القنبله
ارتفعت عشان تبقي ضعف المعدل الطبيعي
مش بس سرطان الدم فيه سرطانات تانيه
سرطان الغده الدرقيه والثدي والريه
بتتضاعف الاصابه بيها لاكتر من اضعاف
اما طبعا المعاناه اللي بعد كدا
فهي المعاناه النفسيه
بمرور السنين
التشكيله السكانيه لمدينه هيروشيما اتغيرت
هيروشيما وقت القصف
كان سكانها الف شخص
مات من هذا التعداد السكاني
ما بين ل الف شخص
نتيجه للقنبله الذريه
ولاحظ ان كتير من ال الف شخص دول
كانوا يا اما مجندين او اغراب عن المدينه
هما كمان سابوها بعد ما الحرب خلصت
بعد الحرب بدا ييجي اشخاص من مدن تانيه
ويروحوا هيروشيما
الله اللي جابهم يا
ما لقوش غير
مدينه لسه مضروبه بقنبله
اهوج يا عزيزي
يا عزيزي في القصه الحزينه والسعيده اهوج
ليه الغلط
عزيزي مدينه منكوبه يعني فرص عمل كتير
لما البقال يموت والدكتور يموت والمهندس يموت
فيه مجال للتوظيف كوميديا سوداء
كمان يا عزيزي فكر ان مدينه منكوبه
يعني محتاجه اعاده اعمار
ودا يعني شغل وفلوس
تغيير التركيبه السكانيه دا
بيخلي الناجيين من القصف
اللي كانوا موجودين في المدينه وقت القنبله يعني
ولسه عايشين لحد دلوقتي
يطلق عليهم الهيباكوشا
وهما اقليه وسط السكان الجدد
اللي مش بس ما شافوش اللي هما شافوه
دول كمان ما سمعوش عنه
بسبب الحظر الاعلامي
اللي كان معمول علي اليابان
ويبدا عشرات من الهيباكوشا
يعيشوا في جانب مظلم ما حدش يعرف عنه حاجه
الاثر النفسي المريع اللي مروا بيه
عشرات الالاف من المصابين
ظلام جاي من اثر نفسي
للي هما شافوه بعينيهم
يا عزيزي حقيقيه
تفقد عيلتك واسرتك وبيتك وتتحرق
وتبقي علي شفا حفره من الموت
وتعيش في سنين من التوتر والقلق
ان يظهر عليك اعراض تقتلك بعد ايام
حتي لسه مكمله
انت ما انتاش عارف هتخلص علي
عشرات الالاف من المصابين
اللي كتير منهم كان عندهم تشوهات جسديه واضحه
بداوا للاسف يتعاملوا كمنبوذين في كل مكان
مين هيتجوز واحد فيه هذه الحرايق
وتاني لسه ما نعرفش
دا تاثيره علي الابناء علي الخلفه
الناس كانت مرفوضه
وممنوعه تدخل اماكن عامه
الناس اللي جت للمدينه بعد كدا
كانوا بيتفادوا
ان هما يشوفوا ضحايا الانفجار
لان منظرهم مثير للكابه وغير مريح
وطبعا اصحاب الاعمال
كانوا بيرفضوا يدوهم وظايف
لان هما بيتعبوا بسرعه
ودايما محتاجين متابعه صحيه في المستشفيات
اما بقي الوضع عند البنات والسيدات
اللي اتعرضوا لهذه التشوهات
كان اسوا بكتير من كدا
دفعوا تمن اغلي بكتير
بعضهم ما بقاش قادر يخرج اصلا للشارع
فضلوا قاعدين في بيوتهم لسنين
لانهم مكسوفين من شكلهم
البعض امتنع عن ولاده الاطفال
لانهم كانوا خايفين الاولاد يطلعوا مشوهين
اثر الاشعاع يا عزيزي لم يكن جسدي فقط
الاشعاع ساب سكان هيروشيما
بشعور كبير بالذنب
بسبب تصرفاتهم وقت القاء القنبله
اللي ما وقفش مثلا عشان ينجد حد
اللي جرب وهرب وساب واحد بيستغيث
او اللي تخلي عن اخواته واهله
تحت تاثير الذعر
كمان هتزيد حالات الانتحار بين الهيباكوشا
اللي بعضهم ما قدرش يتكيف مع اصابته وتشوهاته
او مع الواقع الجديد
اللي كل يوم فيه خوف من الموت
لو ظهر اثار جديده للاشعاع
دا غير احساسهم ان هما تحولوا لفيران تجارب
والموضوع من اول لحظه
وهو متجرد تماما من انسانيته
حتي بعد حصول الكارثه
لما اقام الامريكان في المدينه
مختبر لبحث اثار القنبله الذريه
ويدرسوا توابعها علي الضحايا
فبقي كل موته في هيروشيما
بتتحول الي تجربه لها اجراءات روتينيه
بدل ما يكون حدث جلل نقف عنده بحزن
الانسان لما بيموت فجاه بتظهر الجيب العسكريه
التابعه للقوات الامريكيه اللي منتشره هناك
عشان تطلب من اهله
ان هما يسلموا جثته للتشريح
لاغراض البحث الطبي
وبعد سنين طويله
لما بترجع عينات الجثث اليابان من تاني
فالكاتب الياباني تاكاشي ايتو
بيروح يشوفها في معامل جامعه هيروشيما
ويكتب عن عشرات الالاف من الاعضاء الداخليه
اللي محفوظه في الفورمالين
وشعوره بالحزن ان ممكن تكون الاعضاء
لناس هو يعرفها هو اتعامل معاها
سكان هيروشيما يا عزيزي
ما بيفضلوش لحالهم كدا كتير
بيبدا يبقي هناك حملات عالميه للتضامن معاهم
بعضها بتكون في امريكا نفسها
يعني مثلا سنه
لما بيرجع الصحفي الامريكي نورمان كازن
وبينشر تقرير عن الاهوال اللي شافها
وينزل في مجله
المقال وقتها بيحظي بتعاطف واسع
ويفتح عين الامريكان اكتر
علي الكارثه اللي عملتها القنبله
نورمان كازن ما بيكتفيش بالمقال
بل بيطلق عدد من الحملات الضخمه
للتضامن مع اهالي هيروشيما
زي حمله ايتام القنبله الذريه
اللي لفتت نظر العالم لوجود طفل يتيم
نتيجه القنبله الذريه
ونجح كمان انه يعمل مشروع
يخلي مواطنين امريكان
يتكفلوا بمصاريف من الاطفال دول
لحد ما يخلصوا تعليمهم ويعتمدوا علي نفسهم
مش بس كدا كازن بيطلق مشروع
بيسميه
او عذراوات
بيدعو فيه لعلاج البنات
اللي وشوشهم اتشوهت من القنبله
واجراء عمليات تجميل مجانيه
ليهم في امريكا
وبالفعل
واحده من الموسسات الطبيه في نيويورك
بتتبني هذه الحمله
وبالفعل بتسافر البنات الضحايا
وبيقعدوا شهور
يتعالجوا من التشوهات في امريكا
وفي ابريل سنه
بيتم انتخاب شينزو هاماي
كعمده لمدينه هيروشيما
الراجل دا كان عنده خطط قويه
مش بس انه ينتشل هيروشيما
من الواقع الموسف بتاعها
ولكن كمان لتحويلها لرمز عالمي
عمده مدينه هيروشيما كان عنده تصور
ان اللي حصل في المدينه
اكبر من انه يكون خاص بيها بس
دا حدث لازم العالم كله
يسمع عنه ويتعلم منه
وكمان ان اعاده انتشال هيروشيما من دمارها
دا مش بس مهم لسكانها
ولكنه مهم للعالم كله
عشان يدرك فظاعه وبشاعه القنبله الذريه
وما حدش يستخدمها تاني
وسنه يكتب عمده المدينه
رساله سلام من سكان هيروشيما
الي كل العالم
الرساله بيوقعها الف من الهيباكوشا
السكان الاصليين اللي حضروا انفجار القنبله
وبيشيل هذه الرساله
الصحفي الامريكي نورمان كازن
يسلمها للامين العام لالامم المتحده
بلاش يا لاحسن يقلق
الرساله بتقول ان سكان هيروشيما
مش عايزين حاجه من العالم
غير ان هما يكونوا دليل للسلام
وان البشريه تعرف اللي حصلهم
عشان يتاكدوا كويس
ان دا ما يحصلش تاني ابدا
وفي نفس الوقت
البرلمان الياباني بيصدر قانون
باعلان مدينه هيروشيما رمز للسلام العالمي
ويبدا في تحويل نقطه سقوط القنبله الذريه
ال الي رمز عالمي
وتتبني علي هذا المركز حديقه السلام
علي مساحه الف متر
ومن اهم معالمها قبه السلام
القبه كانت مبني لمعرض صناعي
واللي كانت معموله من الخرسانه
ولحظه القصف
مكانها كان تحت مركز القنبله بالظبط
نجت هذه القبه من الدمار باعجوبه
وفضلت هذه القبه واقفه وحيده
كشاهد حزين فاقد للنطق
حضر كل شيء من اوله لاخره
شاهد واقف وسط مدينه اصبحت اطلال
القبه النهارده اليونسكو بيعتبرها
واحده من رموز التراث العالمي
في وسط الحديقه
بنشوف النصب التذكاري لضحايا القنبله النوويه
اللي بيحتوي جواه
علي اسماء كل الضحايا المعروفين للقنبله
ومكتوب علي هذا النصب التذكاري
بمرور الوقت هيروشيما مش بس تحولت
الي مدينه بتدعو للسلام
وبتفكر العالم بخطر الاسلحه النوويه
بل اصبحت بتطلق مبادرات ضخمه
لنشر ثقافه السلام حوالين العالم
وبتعمل مبادرات
لمواجهه مشاكل زي الفقر والاميه
المبادرات بتكون من الضخامه
لدرجه ان مبارده عمد من اجل السلام
بيشترك فيها اكتر من مدينه
في اكتر من دوله حوالين العالم
ولحد النهارده ملايين من البشر
بيزوروا هيروشيما كل سنه
عشان يشوفوا ازاي تحولت
من مدينه متدمره بالكامل
لمدينه موجود في كل ركن فيها حديقه
وكل شوارعها بتنتشر فيها
كلمه واحده وهي السلام
عزيزي يفضل لينا اننا نسال
هل يا تري العالم اتعلم من هذا الدرس القاسي
من المعاناه الطويله والمولمه
يمكن العالم كان محظوظ ان لمده سنه
ورغم كل الصراعات الهايله
ما تمش استخدام هذا السلام الرهيب مره تانيه
ولكن يا عزيزي
اينعم هذا السلام لم يستخدم
ولكن انتاجه ما وقفش
وحاله الشره لانتاج المزيد من هذا السلاح
لسه ما خلصتش
حسب الامم المتحده فالعالم النهارده
فيه اكتر من الف قنبله ذريه
هل يا تري اصحاب هذه القنابل
هييجي يوم ويستخدموها
ولا درس هيروشيما ونجازاكي
درس خالد في التاريخ
درسوا المه ومعاناته وماساته
في النهايه يا عزيزي
انا مش عايز اشيلك الهم وعايز اطمنك
القنابل لو اتضربتش فاحنا هنفضل مستنيين
ولو اتضربت ف الف قنبله ذريه
اكيد هتجيب اجلنا
هنبقي مش موجودين عشان نحس بيهم
ومش هنلحق نعرف
رساله تدعو للتفاول
و عايز تعيش حاله من ال
فعندك برنامج الدحيح
تقدر تسلي نفسك بيه
عندك حلقات فاتت وحلقات جايه
ومصادر نبص عليها
ولو احنا علي اليوتيوب نشترك علي القناه
انت عارف يا عزيزي ان لحد سنه
لم يكن هناك قانون يجرم استخدام القنبله الذريه
ما عادي يا
ما ليس هناك قوانين تجرم الحرب
بس يا عزيزي الحمد لله
اصبح عندنا قانون يجرم استخدام القنبله الذريه
عشان الدول اللي عندها قنابل ذريه
خايفه جدا من انها تخرق القانون
وقال يعني هيبقي فيه وقت
نحاسب فيه الشخص اللي استخدم القنبله الذريه
نوقفه في ال
عشان بيخرق القانون اللي محطوط سنه
