يا كابتن فوده خير
مش مستريح نفسيا
يا خبر
وعشان العب
لازم تكون مرتاح نفسيا طبعا
قول عايز
ممكن نخرج كل الحضور من هنا
ونسيب الكاميرات
عايز تمشي الحضور من بطوله العالم
حقك طبعا
يلا يا جماعه
لسه فيه حاجه مش مريحاني
قول يا حبيب اخوك ما تتكسفش
اهم حاجه تبقي مرتاح
ممكن معلش تخلي التكييف علي
مش فرهده شويه
عشان اكون مرتاح بس

وطوا التكييف

اتفضل
انا تمام كله تمام
بس فيه طلب صغير
فيه دبدوب انا بتفاءل بيه علي سريري
معلش يا جماعه ثانيه
ممكن نغير الحصان دا عشان شكله تعبان
انتم ما بتوكلهومش ولا
الكرسي دا بيزيق الكرسي دا بيعلق
الكرسي دا محتاج حد يحبه
انا محتاج حد يحبني
لازم اتجوز قبل ما نبدا
انا حاسس ان انا اتسرعت
هروح اطلق واجي

ممكن ندبح قبل الماتش
طقوس جدي الله يرحمه
ممكن نشوي قبل الماتش
طقوس خالي بقي الله يرحمه
بقولك يا خواجه
احنا محتاجين نبخر الاوضه
فيه حد استغل دخان البخور
وعمل بومبه غالبا انا
احنا محتاجين معطر
تفتكر ليه بيسموها رقعه شطرنج
يعني شطرنج اصلا
انا مش هعرف العب غير لما اقرا المعوذتين
فيه حاله حسد
انا ما بعرفش العب غير لما اختم جزء عم
يا ريت
مرتين
ممكن نطفي النور
ونلعب زي ما كان اجدادنا بيلعبوا
بكشافات الموبايلات
ممكن
خلاص ارتحت جهزت
كله تمام يا فوده ولا فيه حاجه تانيه
خلاص خلاص يا خواجه
انا يعني كله جاهز
يا ساتر الحمد لله
دورك


مش حاسس اننا محتاجين معطر
لا انت كدا بتضيع وقت بقي
اعزايي المشاهدين
السلام عليكم ورحمه الله وبركاته
اهلا بيكم في حلقه جديده
من برنامج الدحيح
عزيزي المشاهد لو بتخسر في الشطرنج
فحابب اقولك ما تخافش من الحلقه
بجد يا
لان انا حمار في الشطرنج
يا عزيزي المشاهد الجميل
هذه الحلقه ليست لمحبي الشطرنج فقط
ولكن لكل المشاهدين
الساعه بالدقيقه من مساء يوم التلات
الموافق يوليو
كانت ساحه الصاله الرياضيه
في ريكيافيك في ايسلندا
افتكر هذه الدوله
قاعتها محجوزه بالكامل من الجمهور
دا غير الملايين اللي قاعدين قدام الشاشات
في بقاع كتير جدا من العالم
كل دول يا بيعملوا
بيتابعوا المباراه المصيريه
لنهايي بطوله العالم للشطرنج
بين بطل الاتحاد السوفييتي وبطل امريكا
المباراه اللي هتعرف في تاريخ الشطرنج
باسم مباراه القرن
علي المنصه بنشوف بطل الاتحاد السوفييتي
بوريس سباسكي
بيلعب باللون الابيض علي رقعه الشطرنج
قدم بيدق الملك مربعين قدام
عشان يبدا رحله الدفاع عن اللقب
اللي حققه سنه
اللقب اللي فضل ملك بلاده الاتحاد السوفييتي
من وقت الحرب العالميه التانيه
سباسكي بعد ما حرك البيدق
داس علي ساعه اللي وقفت
وبدات تتحرك عند ساعه الخصم
وفضل يبص علي الجانب التاني من الرقعه
المشكله يا عزيزي ان الكرسي اللي قدامه
اللي المفروض قاعد عليه خصمه فاضي
دا يا
هو بطل راح فين
خليني اقولك يا عزيزي
ان بطل امريكا ما وصلش القاعه
الوقت عمال يمر
وما حدش يا جماعه عارف فين بطل امريكا
خليني اقولك يا عزيزي
ان مش اول مره يعملها
مباريات كتير في بلده
سابها لاسباب في غايه التفاهه
زي مثلا ان شكله الرقعه مش عاجبه
او ان شكل القطع مش مناسب
المباراه نفسها اتاجلت يومين
عشان ما رضيش يسيب نيويورك ويروح ايسلندا
ولا يوقع علي العقد
بتاع المشاركه في النهايي
غير اما اتحاد اللعبه يوافق علي مطالبه
اللي بالمناسبه كتير منها كان مبالغ فيها
ولكن يا عزيزي بعد دقايق كامله
يظهر بطل امريكا
يا كان عنده اسهال
اللاعب يا عزيزي اللي بنتكلم عنه
معروف بروبرت فيشر او بوبي فيشر
وهو المصنف الاول في امريكا
في الشطرنج لمده سنين
الرجل الغامض العنيد المثير للجدل
ولكنه عبقري
اللي هيتوصف لاحقا ب اللعبه
بينزل عمك فيشر ويشمر
ويحرك حصان الملك الاسود
وهنا الجمهور يهلل ويهيص ويرتاح
خد بالك يا عزيزي
لو ما تعرفش برضه السياق التاريخي
احنا في حرب بارده
انت هنا بتمثل امريكا في الحرب البارده
هذه المباراه ان خسرتها يا
لن تخرج من بيتك لمده اسبوع
الجمهور ارتاح ان اخيرا مباراه القرن هتتلعب
كل معسكر بقي بدا يجهز جمل التحفيز
لاشعال السوشيال ميديا
عزيزي المشاهد خلينا نقف لحد هنا
انا هنتقل لحكايه تانيه
ونسيب الماتش دلوقتي
عشان اخليك متشوق تعرف
اللي حصل في الماتش
هتسمع اللي انا عايز اقولهولك دلوقتي
بطوله العالم للشطرنج موجوده من سنه
ولكنها المره الاولي اللي نهايي البطوله
يبقي هو المتصدر مانشتات الصحف والاخبار
مش بس في امريكا
دا في كتير من دول العالم
الناس كلها بتتكلم علي ماتش الشطرنج
يا جدعان دا كوره السرعه
كانت بتجيب مشاهدات عنه
الفكره يا عزيزي ان اول مره
يكون النهايي بين لاعبين اتنين مش روس
دخول هنا العنصر الامريكي
خلي الشطرنج اللي عمره ما كان لعبه شعبيه
فجاه بقي محط اهتمام الكل
موضه كدا
زي البنطلون الشارلستون والهيلا هوب
الميديا الامريكيه حولت المواجهه
من مباراه عاديه بين لاعبين افذاذ
لمواجهه بين كتلتين من القوي العظمي
في عز الحرب البارده
اذا كانوا القوتين
مش هيقدروا يقوموا حرب نوويه
يا عيني مكبوتين وعاجزين
ان هما يحاربوا بعض بجد
فبدل ما دا يحصل يا عزيزي
بيطلعوا ال بتاعهم
في ماتش الشطرنج
تنفيسه
لو نجح فيشر ان هو يغلب سباسكي
هيقدر يهزم بروباجندا السوفييت
اللي بيقولوا ان هيمنتهم علي هذه اللعبه
بتعكس مدي رقي وتفوق نظامهم السياسي الشيوعي
علي الغرب الراسمالي
شوفوا الشيوعيه بتطلع ناس اذكيا
تكسب في الشطرنج ازاي
صح صح
لان هو دا النظام اللي انتج ناس بهذا الذكاء
خلاهم ابطال في الشطرنج
حرب حقيقيه يا عزيزي
الساحه فيها هي رقعه من خانه
ما فيهاش الوان غير ابيض واسود
صوت الدم مجرد طرقعه بين قطعتين
كتيبه من قطعه شطرنج
بتلاعب كتيبه من قطعه شطرنج
وورا كل كتيبه
فيه جنرال هو اللي بياخد القرارات
عينه علي الفوز وبس
كلنا باديين في حاله تساوي
احنا الاتنين عندنا نفس العدد
احنا الاتنين عندنا جنود ليهم نفس القدرات
ولكن اللي هنا بس
هو اللي بيكسب واحد علي التاني
حرب عقل قصاد عقل
في الاعلام الامريكي
ما كانش بيتقال ان بوبي فيشر هيهزم سباسكي
ولكن بيتقال ان بوبي فيشر هيهزم الروس
والسوفييت كانوا شايفين
الماتش دا معركه وجود
لحد دلوقتي فيه ناس شايفه ان روبرت فيشر
هو اعظم واحد لعب شطرنج علي الاطلاق
اللعبه اللي عرفها وهو عنده سنين
وهو في شقه متواضعه
في بروكلين عايش فيها مع امه
الام اللي بتشتغل وظيفتين عشان تعرف
تصرف عليه هو واخته الكبيره جوان
الاخت اللي هتجيب لاخوها
رقعه شطرنج من محل حلويات تحت بيتهم
ميرسي يا جو جو
ما حدش يا عزيزي كان متوقع
ان الواد هيبقي مهووس باللعبه
للدرجه اللي تخليه
مش عارف يفارقها لا ليل ولا نهار
حتي وهو بياكل جنبه رقعه شطرنج
او كتاب بيذاكر منه الادوار
لعبه هتعوضه عن كل حاجه حواليه
وهتخليه قادر يستغني بيها عن العالم
في مراهقته هيلغي كل حاجه في حياته
الدراسه الرياضه
حتي انه يتعرف علي بنات في سنه
او انه يكون صداقات
او حياه اجتماعيه من نوع
فضل منعزل عن كل شيء ما عدا الشطرنج
لدرجه ان امه قلقت وودته لطبيب نفسي
وهو طفل صغير
ولكن الدكتور طمنها ان ما فيش حاجه تقلق
بخصوص هوس ابنها بالشطرنج
في سن سنين روبرت فيشر اخد قرار
انه هيبقي بطل العالم في اللعبه
ياه يا
عمل بقي في ال
دا عمل وعمل وعمل
بس يا عزيزي انتظر
اخلص الحته وارجع للماتش ان شاء الله
ولا اوعي تجري هقفشك قدام
خليني اقولك ان روبرت
تميز جدا في هذه اللعبه
لدرجه ان مع وصوله لسن ال
هيحقق فوز قدام خصم استثنايي جدا
استاذ الشطرنج الدولي دونالد بيرن
في مباراه مدهشه
تعتبر تحفه تكتيكيه بالنسبه لشخص في سنه
خليني اقولك ان روبرت ضحي بالوزير
اقوي قطعه في الشطرنج
اللي غالبا خسارته او التضحيه بيه
ممكن تكلفك الدور كله
بعض مورخي الشطرنج
بيعتبروا هذه الحركه حركه القرن
متخيل عيل عنده سنه عمل حركه القرن
عيل عنده شبه شنب عمل لعبه القرن
المصطلح هيفضل مرتبط بيه لحد يومنا دا
في دور لعب لسه بيتدرس لحد النهارده
في سن ال سنه
بيصبح اصغر استاذ دولي في تاريخ اللعبه
هنا يا عزيزي
الولايات المتحده الامريكيه ادركت ادراك مهم
يبدو كده ان احنا عندنا عبقري في الشطرنج
والجماعه بتوع
حارجين جلبنا علي اللقب
فرصه ممتازه ان احنا نثبت كفاءتنا
ونثبت ان النظام الراسمالي بيطلع عباقره
ويرجع اسمنا في السوج
زي الاول واحسن من الاول كمان
روبرت فاز بعدها مرات
ببطوله الولايات المتحده للشطرنج
بفرق هايل عن كل منافسينه
وعشان تفهم حجم انجاز فيشر في الوقت دا
فالشطرنج ما كانش لعبه مهتم بيها الامريكان
كان عندهم اه لعيبه كبار واقويا
بس ما فيش بينهم ابطال عباقره
دا بالرغم من ان امريكا قدمت في القرن ال
واحد من اساطير اللعبه بول مورفي
الا ان ما فيش لاعب امريكي خارق ظهر بعدها
وما فيش امريكي واحد
فاز ببطوله العالم للشطرنج
بوبي فيشر كمان كان بيحارب بطوله
ما فيش مدربين علي مستوي تقيل
او مساعدين او محللين
دا هو في سن صغير قدر يكسب استاذ دولي
هيجيله مدرب يبيعه هدومه
مين اللي هيعرف يدربه دا
كمان ما كانش فيه تمويل للاعبين
وفي سنه
بيتاهل بوبي فيشر للمنافسه علي مستوي اعلي
بطوله العالم للشطرنج
ولكن نجاحه الاسطوري في اللعبه ليه تمن
مع كل صعود لسهم مهاراته في الشطرنج
كان بيحصل هبوط حاد في مهاراته الاجتماعيه
دا غير طبعا جنون الارتياب
والرغبه الشديده في الوحده
اللي كانوا دايما مهيمنين عليه
كان بيبعد حد يحاول يقربله
واولهم امه ريجينا
دا يا عزيزي لان الهانم بتلهيه عن الشطرنج
طيب يا حبيبي
انا هروح في داهيه ومش هتعرفولي طريق
ممتاز هو دا اللي انا عايزه
شهرته من المراهقه
كلاعب يقدر يخوض عروض كتير
يقدر يهزم فيها لاعب في نفس الوقت
حاجه كدا زي فريد شوقي في فيلم عنتره
بس طبعا دا كان له اثر نفسي مدمر
وعرضه لضغط شديد من الصحافه
او من اللي احاطوا بيه
او من دوايره المحيطه
لانهم كانوا شايفينه
فرصه يقدروا يجيبوا من وراها فلوس
فقره في المولد
اما بقي بالنسبه للاعلام الامريكي
فكان بالنسبالهم مجرد فقره مسليه
لطفل عبقري نبهر بيه الجمهور شويه
ويجيب معلنين
طفل بقي معجزه ومحطم النسبيه
وجاي من المنوفيه
عنده حواراته يعني
وبعدين بقي نستضيفه نساله
ونلاقي بقي عنده حاجات غريبه
زي انه مثلا ما بيتفرجش علي التليفزيون

لانه خايف يعرض دماغه للاشعاع
يا الهي كم انت غريب الاطوار
اهتماماته في القرايه والكتب
اللي بره مجالات الشطرنج
محصوره في المواضيع
اللي بتتكلم علي نظريات الموامره
هو كان يا حبيبي
في سن حياته شبه حياه الرهبان
دايما قاعد لوحده
بينتقل من فندق لفندق تاني
يا بيذاكر شطرنج يا بيلعب ادوار جوا دماغه
هوسه بالرقعه والوحده
ما كانش بس عشان التضحيه
اللي المفروض يعملها
عشان يبقي لاعب شطرنج كبير
ولكن هوسه دا
كان نتيجه ان امه سابته وهو صغير
ومن قبلها ابوه اللي هو ما شافهوش
فبيفكر ان لو كانت الوحده مفروضه عليا
فانا هصاحبها من خلال الشطرنج
رقعه الشطرنج
اللي هتبقي بديله عن ذاتي وعن العالم
عبقري شطرنج
ولكن المدهش اكتر
من تاثير الشطرنج علي فيشر
هو تاثير فيشر نفسه علي خصومه
ميخاييل تال
وهو واحد من اعظم اللاعبين الروس
ومن اعظم لاعيبه العالم
وصفه بانه بلا كعب
يعني عنده قوه اخيليس
بس ما عندهوش نقطه ضعفه
كانه كمبيوتر شطرنج
بيحلل مواقف غير متوقعه بسرعه مذهله
المحللين السوفييت اللي حللوا لعب فيشر
وصلوا لنتيجه انه محتاج ثانيه بالكتير
عشان يتصرف لما يحصله مفاجاه جوا اللعب
ويوصل للخطوه الصح
دا في الوقت اللي اعظم لاعيبه العالم
بيحتاجوا ضعف الفتره
في اوقات كتير
ممكن الخطوه اللي خدها تبان خطوه ضعيفه
زي انه يضحي بحصانه النشيط علي الرقعه
قصاد الفيل بتاع خصمه الضعيف
لكن في كل مره يا عزيزي
بيطلع خطوته هي الاصح
كل دا كان بيعمله بوش بارد وبثقه غير عاديه
بتهز ثقه خصمه
هو الراجل دا فاهم كويس اللي بيعمله
خطوه مهما تبان ليهم ضعيفه
بيفكروا علي طول ان ورا دا خطه عميقه
ما يقدرش حد من البشر العاديين
ان هما يكشفوها
وفي اوقات كتير بيبقي عندهم حق
ظاهره هتسمي بالرعب من
الاساتذه الكبار ال
بيحسوا بذعر من الراجل دا
من العيل دا
كان هناك قامات وعلامات في اللعبه
مقتنعين ان فيشر بينيم خصومه
وان مخهم وقت ما بيلعبوا معاه
بيبقي تحت ايد قوي تانيه
قوي بتخليهم يحسوا بانهيار في اجسامهم
ويحسوا باستسلام
بطوله العالم في الوقت دا
كانت دوره من سنين
اللاعيبه بيتنافسوا
في سلسله من المسابقات الاقليميه
كتصفيات موهله لبطوله العالم
بيتم تصفيتهم ل لاعيبه
واللي بيفوز من ال لاعيبه
بيكون من حقه انه يلاعب بطل العالم اللي فات
اللي هو حامل اللقب
بيتقابلوا ونشوف مين اللي هيكسب
سنه لما بدات المسابقه
روبرت فيشر كان
علي راس المصنفين في امريكا
في سلسله التصفيات
اللي بتاهل للعب قصاد بطل العالم
فيشر حقق سلسله انتصارات تاريخيه
قبل ما يقابل من عظماء اللعبه في زمنهم
في الماتش الاولاني
قابل حد اسمه مارك تايمانوف
الاستاذ الدولي السوفييتي
يا اسطي انا استاذ دولي عيب
خليني اقولك ان الراجل دا
ليس مجرد لاعيب كدا
تايمانوف دا له افتتاحيه باسمه
لما تايمانوف قام من اخر جوله
طلبوا منه يقول تعليقه علي الماتش
قام قايلهم
طيب انا ممكن اروح العب بيانو
بطلناها شغلانه الشطرنج
وامسحوا التفريع
بعدها لاعب بينت لارسين
يا طب ما يلاعب نفسه
جاي يستقوي علي بنته
عزيزي يا متهور بينت لارسون دا
واحد من اعظم لاعيبه الشطرنج في العالم
فيه تفريع باسمه يا
ايوه يا عزيزي فعلا
فيه افتتاح في الشطرنج باسمه
دا يا عزيزي زيه زي لاظوغلي ومصدق
تخيل واحد بيقولك هلعب
كسب بقي يا عزيزي عم بينت دا صفر
بعدها قابل بيتروسيان
بطل العالم في الشطرنج
راح محطمه حرفيا
راح مديهاله شامي ومغربي
في تاريخ بطولات العالم
كانت سلسله انتصارات غير مسبوقه
هنا بقي فيشر بقي عنده الحق
انه يواجه بطل العالم وحامل اللقب
بوريس سباسكي
سباسكي كان لاعب عبقري
مختوم بصناعه اله الشطرنج السوفييتيه
مدرسه في اللعب ما بتخسرش
وعلي عكس فيشر كان عنده ال بتاعه
كان عنده مدربين وفريق مساعدين
علي اعلي مستوي
وعشان تفهم اهميه اللعبه
بالنسبه للسوفييت
خليني اقولك ان الشطرنج
كان بيتم ادارته من خلال الدوله شخصيا
وتحديدا من خلال اللجنه العليا
التابعه للجنه المركزيه للحزب الشيوعي
شفت ركبنا كام اتوبيس
الشطرنج كان مع الباليه والسيرك
كاحد اهم عواميد الدعايه السوفييتيه
اللي بيحاولوا يثبتوا بيها تفوقهم علي الغرب
عندكم حد بيعمل الشقاوه
شطرنج سيرك باليه ذكاء تنطيط ليونه
خليني يا عزيزي اجي للنقطه
اللي انت مستنيها من اول الحلقه
وهي الماتش
بس قبل ما اتكلم عن الماتش
خليني اقولك ان لما جه معاد الماتش
ورغم ان الماتش دا
فيشر كان بيحلم بيه طول عمره
الا انه بدا يبالغ في طلباته
اللي كان من بينها زياده مبلغ الجايزه
خليني اقولك ان لحد اخر لحظه
ما كانش حد عارف هو هيلعب الماتش ولا لا
لحد ما تدخل ثري بريطاني مهتم باللعبه
عشان يضاعف قيمه الجايزه
لرقم ما حصلش قبل كدا في تاريخ لعبه الشطرنج
الف دولار
وان كانت المساله
مساله فلوس يا عم فيشر اهي اتحلت
انزل بقي يا عم الصقر
فرجنا يا عم الصقر دلعنا يا عم الصقر
يا تلعب
يا تثبت ان انت جبان وخايف وكنت بتتحجج
المشكله غالبا ما كانتش فلوس
المشكله غالبا كانت ضغط نفسي
ودا علي حسب كلام عدد كبير من المحللين
اللي قالوا ان طلب فيشر للفلوس
بيبين انه خايف يخسر
بس مش عشان هو حاسس
ان هو اضعف من سباسكي
بالعكس دا عشان هو من صغره
وهو متعود ان ما فيش حاجه اسمها خساره
دايما فوز متتالي
الفشل عمره ما كان
الهزيمه ممكن يبقي ليها
تاثير مدمر علي احترامه لنفسه
وتصوره لحياته اللي ما لهاش معني
من غير الشطرنج
لو ما فيش شطرنج الراجل دا مش موجود
لما صحفي في ال بيساله
اذا كانت مشكله انه ما يعرفش حاجه
عن الحياه الطبيعيه او عن الناس
وهل حياه الرهبان اللي هو عايشها
بتاثر عليه
فيشر جاوبه ان هو
فكر كتير اوي يسيب الشطرنج
بس من غير الشطرنج ما يعرفش هيعمل
اللي خلاه يروح الماتش دا
هو اتصال من هنري كيسينجر
مستشار الامن القومي الامريكي وقتها
دا يا
مش بتاع
بتاع السادات
لا عزيزي واضح ان حسك القومي عالي شويه
بس هو اه يعني كان اتكلم مع السادات
اللي حسسه
ان كرامه الامه الامريكيه علي المحك
وانه مهم وضروري
انه يهزم الاتحاد السوفييتي في اللعبه
طبعا علي الناحيه التانيه
سباسكي كان بيواجه نفس الضغط
ودا بقي من
من الاتحاد السوفييتي
بص يا عم
دا ليس مجرد مباراه شطرنج
هو انا كل ما حد يشوفني يقولي الجمله
عرفت انه دفاع عن قلعه الشطرنج السوفييتيه
ضد الراسماليه الامبرياليه
حاضر هروح العب
البطوله بينهم يا عزيزي كانت ماتش
حامل اللقب لازم ياخد نقطه
واللي بيتحداه محتاج نقطه ونص عشان يكسب
تاني من اصل ماتش
التعادل بنص نقطه والفوز بنقطه
عايز تكسب بطل العالم هات ونص
في مسرح فيه ضيوف مهمين
وجمهور من كل حته في العالم
الكل بيسكت عشان يتفرج
علي الراجل اللي جاي متاخر دقايق
ويبدا الماتش
في امريكا
البلد اللي ما كانتش مهتمه بالشطرنج
كان جمهورها بيتابع الماتشات
ولا كانه ال
لما فيشر ما ظهرش في الماتش الاولاني
غير بعد دقايق
فيه ناس توقعت انه اكيد بيعمل
حرب تكتيكيه ونفسيه ضد سباسكي
بيلعبله في دماغه
زي ال التوكسيك كدا
ولكن الحقيقه ان فيشر جاي متاخر دقايق
عشان هو في خناقه تالته
خناقه مع شياطينه الداخليه
بعد اول خطوه بيحركها بوبي فيشر
بيقوم سايب الرقعه ويعترض علي مكان الكاميرات
يا بيه مش عارف اركز يا بيه
يكمل الماتش وبعد حركه
يبقي الماتش قريب للتعادل
بس فيشر بيعمل غلطه ما يعملهاش غير مبتدي
بياكل عسكري بيخلي الفيل بتاعه متحاصر
اللي بيتفرجوا علي الماتش
ومن بينهم عتاوله اللعبه
ما صدقوش ان فيشر يقع في غلطه زي
الحركه
اكيد محضرلها ومذاكرها بقاله سنين
عشان يهزم الواد السوفييتي دا
من غير ما ياخد باله
ولكن في الحقيقه مع كامل احترامي للمتخصصين
اللعبه كانت غلط
طبعا لما خسر كانت صدمه للعالم كله
اللي بالنسبالهم فيشر كان ماكنه شطرنج
سباسكي بيكسب الماتش الاولاني
فيشر بيقوم مهدد
انه هينسحب لو الكلمات ما اتشالتش
انا بصراحه مش عارف اركز من حركتها
مش دا يا
شغل كابتن
هدفع غرامه جنيه وانسحب بكرامتي
ولكن طبعا يا عزيزي
احنا بنتكلم في عصر راسمالي
وهناك حقوق بث وحاجات كدا
والمعلنين لو ما فيش كاميرات مش هيتبسطوا
فرفضوا طبعا هذا الكلام
لان ببساطه مكاسب اللعبه
قايمه علي عروض وتسجيل الماتشات
في الماتش التاني
فيشر مش بيتاخر دقايق
فيشر ما بيجيش الماتش اصلا
فبيعتبروه مغلوب
وبالتالي فيشر يخسر ماتشه التاني
وبكدا النتيجه تكون لصفر لصالح سباسكي
في الماتش التالت
فيشر حط شرط مهم عشان ييجي
ان الماتش دا يتلعب في قاعه صغيره مقفوله
ما فيهاش لا جمهور ولا كاميرات
طبعا منظمين البطوله اصروا علي الرفض
وكان ممكن خد بالك سباسكي نفسه يرفض
وكان هيتعلن وقتها ان هو الكسبان
وما حدش هيقدر يلومه
ورغم ان مسيولين في الاتحاد السوفييتي
طلبوا ان سباسكي يرفض
الا ان سباسكي وافق علي اللعب
وقال هلاعبه يعني هلاعبه
حتي لو في صاله
وبالفعل المباراه تتعمل في صاله مغلقه
بكاميرا تليفزيونيه وحيده
بوبي فيشر قان لعب بافتتاحيه ماتش
عمره ما لعبها قبل كدا
افتتاحيه بينوني
وهي كلمه عبريه بتعني

اول واحد يلعبها
كان واحد اسمه ارون ريانجينام سنه
قدر يعرف حركات هذه اللعبه
بعد ما عاني من الاكتياب
عشان كدا فيها
كان بيقول انها ملجا ليه من حزنه
الافتتاحيه يا عزيزي
مش بس افتتاحيه شرسه
ولكن كمان لها مخاطر
معركه ما فيهاش تعادل
يا فوز يا خساره
لو كان اللي بيحصل فعلا
بين فيشر وسباسكي معركه
فالافتتاحيه ضربه لحد الموت
بهذه المناوره
فيشر بيقدر يفوز بالماتش
بتتحول النتيجه ل ل
بعد ماتشات
فيشر بينجح انه يتعادل مع سباسكي
قصاد
سباسكي بعد كدا يا عزيزي
بيعمل مناوره تكتيكيه
معروفه عندنا
باسم الدراع بايظ والحكم مرتشي
سباسكي اشتكي ان فيه حاجات
في الكراسي او في الاضاءه ماثره عليه
وان الامريكان ممكن يكونوا
اثروا علي عقله بالاشعاع
بسبب الضغط اللي كان الماتش عامله
بدا يشك ان الامريكان عايزين يسمموه
دا ما اختلفش كتير عن افكار فيشر نفسها
الروس بالفعل فحصوا
الكراسي والاضاءه وكل حاجه
عارف لقوا يا عزيزي
لقوا يا
دبانتين ميتين
في المباراه الساته يا عزيزي
بنوصل لمباراه القرن
دا اكتر ماتش اتدرس في تاريخ الشطرنج
بيشبهه كتير من اللاعيبه الكبار بالسيمفونيه
من كتر جمالها وعظمتها
الموضوع كان مفاجي لسباسكي نفسه
فيشر متعود لما يلعب بالابيض
يحرك العسكري اللي قدام الملك
ولكنه بيحرك العسكري اللي قدام فيل الوزير
او ما يعرف بالافتتاح الانجليزي
ودا بيضرب كل تحضيرات سباسكي في مقتل
دا غير ان طريقه اللعب
ما كانتش طريقه لعب فيشر العاديه
اللي بتمتاز بالشراسه والضغط العالي
لا كان واخد الماتش
وبيلعب بالراحه وببطء
حرم سباسكي من الحركه
ضغط عليه عشان يزق كل قطعه لورا
وما يقدرش من خلالها
انه يهاجم كل القطع بتاعته
ويخليها كلها في وضع عجز تام
ماتش يا عزيزي بيصنف
كواحد من اجمل ماتشات الشطرنج
نموذج بيجمع بين الجمال والدقه
لدرجه يا عزيزي ان سباسكي نفسه
وهو حد جاي من الاتحاد السوفييتي
قام وصقف لفيشر
بسبب افتتانه في هذه المباراه بطريقه لعبه
موقف زي ما بيكشف عبقريه فيشر
بيكشف جانب جميل في سباسكي
ان هو رياضي حقيقي
كان اللعبه في اللحظه
بيتشال من عليها كل الضغوط
اللي اللحظه حطتها فيها
ويتجرد كل شيء من الظروف المحاطه بيه
وترجع بمنتهي البساطه الي لعبه
لعبه بسيطه بين اتنين بيحبوها وعباقره فيها
دلوقتي يا عزيزي النتيجه بتوصل
ل قصاد
كل اللي محتاجه فيشر هو نص نقطه
يعني تعادل
ولكنه بيحسم الموضوع
ويفوز بالمباراه رقم
ويتم تتويجه ببطوله العالم
قد تظن يا عزيزي ان الماتش خلص
وبالتالي الحلقه خلصت
ولكن لسه انا ما انتهتش
بيتم استقبال بوبي فيشر
استقبال الابطال في امريكا
الراجل المنعزل الانطوايي
المتوحد علي فكره واحده
وهي رقعه الشطرنج
ما يعرفش يعمل براها
اصبح اشهر شخص في امريكا
بيتعرض عليه صفقات ودعايه ضخمه
اموال كتير للظهور في مسابقات
حد غيره كان بقي
من اللعبه
لكنه بيفاجي العالم كله بخطوه غير متوقعه
زي مناوراته كدا في الشطرنج
بيختفي وبيرفض كل العروض
مش عايز حاجه
ولمده سنين بيظهر قليل جدا في العلن
وفي البطوله التانيه
لما بيظهر بطل عبقري روسي اسمه كاربوف
عمره سنه وبيتحدي فيشر علي لقبه
خليني اقولك يا عزيزي
ان فيشر قدم طلب
للاتحاد بتاع الشطرنج
عشان عشان يلعب
انا طلباتي في الحياه كلها ما تجيش
ممكن تبقي
بس مش ابدا
خليني اقولك يا عزيزي
ان الاتحاد بعد ما بيشد في شعره
بيوافق علي طلب من ال طلب
جه عند طلبين وقال كدا بقي انت زودتها
فيشر كان عايز يلغي كل النقط
اللي بتيجي عن طريق التعادل
وان حامل اللقب يبقي كفايه عليه
انه يفوز في ماتشات بس
عشان اللقب يفضل معاه
والمنافس بقي هو اللي يفوز ب
لو عايز يكسب
فيما معناه تغيير نظام البطوله كلها
دا طبعا ما كانش هيبقي مقبول سياسيا
من الاتحاد السوفييتي
فاتقابلت طلباته بالرفض
المشكله يا عزيزي
ان فيشر ما كانش بيهوش
ما كانش بيساومهم عشان ياخد حاجه
هو بالفعل بيرفض يدخل البطوله
وبيتم اعلان كاربوف بطل للعالم
وبينما هناك حاله من الفخر الشديد
جوا اروقه الاتحاد السوفييتي
بعد طبعا استعاده اللقب
لدرجه ان بريجينيف نفسه
استقبل اللاعب وقاله
لقد حصلت علي اللقب
تمسك به ولا تعطه لاي حد انا بقولك
حد يقولك انا من طرف بابا
هات اللقب دا يا حبيبي
ما تروحش معاه
طبعا يا عزيزي في دوله
رييس بيقول للاعب كدا
دا معناه ان هو يعني بيشجعه وبيحمسه
وبيقوله حافظ علي لقبك يا بطل
اجري ورا حلمك
سافر انت مش شجره بيثبته
ولكن بالنسبه للاعيب الاتحاد السوفييتي
تعليمات
حافظ علي اللقب دا وما تديهوش لحد
حتي لو بيلعب احسن منك ما ليش دعوه
وامشي من قدامي الساعادي
طبعا يا عزيزي
امريكا تحس بخيبه امل كبيره
الامريكان كانوا حاسين ان فيشر خذلهم
الراجل اللي رفض كل العروض المغريه
عشان يرجع لعالم الشطرنج
وبيعتزل الشطرنج نهاييا
وبيختفي عن الانظار
ويعيش طول الوقت دا مكتيب
ومهووس بنظريات الموامره
كان معتقد مثلا ان الكي جي بي بيطارده
وبيحاولوا يقتلوه بالنشاط الاشعاعي
وبيحاولوا يسيطروا علي مخه عن طريق التليفون
فيشر كان في حرب ما بتخلصش
بس المشكله ان الحرب المرادي
كانت بينه وبين نفسه
الاكيد ان مع الوقت
اصبحت كراهيته لامريكا بتزيد
علي الاخص لما بدا يفكر
انها استغلت عبقريته لاغراض سياسيه
عشان يحققوا انتصار اعلامي وسياسي
علي الاتحاد السوفييتي
وعشان يغطوا علي هزيمه امريكا
اللي كانت وشيكه في حرب فيتنام
الضغوط اللي كانت محطوطه علي كتفه
في رحله فوزه ببطوله العالم
وانه مش بس رايح يمثل نفسه او عيلته
دا رايح يهزم الاتحاد السوفييتي دا حوار
ويمكن دا كان السبب
اللي خلاه يرفض يدافع عن لقبه
ويعتزل الحاجه الوحيده
اللي يعرفها عن الدنيا
ضغوطات كتيره ادت لانه ينهار
ما يقدرش يسيطر علي مشاكله النفسيه
لما تفكر فيها يا عزيزي
انت بتدي لهذه اللعبه كل حاجه في حياتك
وفجاه اكتشفت ان انت بتستغل
عشان تلعب هذه اللعبه
فعلاقتك مع اللعبه انتهت
المشكله بقي ان انت كل علاقاتك في الحياه
كانت مع اللعبه
الفكره يا عزيزي ان انت قاطعت
الحاجه اللي ما عندكش علاقه غير بيها
الانغماس في لعبه معينه
مع الانعزال عن الحياه الاجتماعيه
ممكن يولد مشاكل نفسيه خطيره
في اللعبه الاولي للشطرنج
كل لاعب بيكون قدامه حركه يقدر يعملها
دا معناه ان بعد الحركه الاولي
انت قدامك حركه تقدر تعملها
الرقم دا بيتضاعف مع كل خطوه
وممكن يوصل ل قدامها صفر
دا يا عزيزي اكبر من عدد الذرات
في النظام الشمسي
اللاعب هنا بيحاول يتوقع
خطوه خصمه اللي جايه
وسط احتمالات لا نهاييه
ممكن الموضوع ينتهي بيه
انه يشوف العالم نفسه رقعه شطرنج
وخصوصا لو كان من البدايه عنده عدم اتزان
وهوس باللعبه زي بوب فيشر
في سنه وبعد اختفايه عن الانظار
بتوصل رساله لبوب فيشر
من واحده اسمها زيتا
زيتا لاعبه شطرنج مجريه عندها سنه
بتطلب منه في الرساله انه يرجع للعبه
وبتصفه بانه الشطرنج
بوبي فيشر اللي عاش حياته كلها
بدون علاقه نساييه واحده
بيستجيب للرساله
ومش بس كدا بيرتبط باللاعبه المجريه
كمان بيظهر مليادير يوغسلافي
بيعرض علي بوبي فيشر
انه يلاعب خصمه القديم سباسكي
بعد سنه من ماتشهم
مقابل جايزه قيمتها مليون دولار
فيشر يا عزيزي بيوافق
العالم كله بيتهز لخبر رجوع فيشر
المشكله بقي يا عزيزي
ان الماتش كان في يوغسلافيا
في قلب الحرب الاهليه
مشاركه فيشر بتعني كسر الحظر
اللي عملته امريكا علي يوغسلافيا
الحكومه الامريكيه بعتتله انذار
يا ما تلعبش
والا مصيرك هيكون السجن
انت رمز من رموز
في احد الموتمرات
فيشر بيمسك الرساله وبيتف عليها
في تحدي واضح
لالولايات المتحده الامريكيه
وبتتلعب البطوله
اللي بيفوز فيها فيشر تاني علي سباسكي
بعد ما اتكونت بينهم صداقه علي مر السنين
رغم كل العداوات
اللي خلقها الاعلام من الجانبين
هو هياخد
ال مليون دولار دول لوحده
امال يعني هيقسمها علينا
ما بتاعته الراجل هو اللي كسب
علي حسب كلام جاري كاسباروف
لما كان بيعلق علي الماتش دا
بيقول ان هذا الماتش
فاته الكثير من التطور في مجال الشطرنج
كانك بتشوف ماتش ملاكمه
بين اتنين عواجيز بيرجعوا الحلبه للمره الاخيره
امريكا يا عزيزي طبعا
بعد اللي عمله دا بتعتبره مجرم
وجهتله تهم عقوبتها بتوصل ل سنين سجن
وتنازل عن الملايين اللي كسبها
لالولايات المتحده الامريكيه
بطل امريكا ومحبوبها الاول
بيتحول الي مهتم ويطالب للعداله
فضل طبعا هربان قعد الاول في يوغسلافيا
وبعد كدا راح المجر
كل دا وهو مش قادر يرجع امريكا
وهو في المجر سنه امه بتموت
بعد ما كان بدا يقرب منها ويغفرلها
بعدها بسنتين يا عزيزي
بتموت اخته الاكبر جوان
اقرب الناس ليه
اللي جابتله اول رقعه شطرنج
عشان يفقد فيشر دعم عايلي
ويفضل مشرد من غير لا عيله ولا وطن
بيستمر الوضع كدا بين فيشر وامريكا
لحد سنه
لما بتحصل هجمات سبتمبر
يتصل بوبي فيشر باذاعه فلبينيه
ويبدي فرحته باللي حصل في امريكا
ويقول ان دا نتيجه
سياسات امريكا الاستعماريه
لكن طبعا الشعب الامريكي لما يسمع كدا
يتضايق اكتر واكتر ويعاديه اكتر واكتر
بيختفي فتره
وبعدين ينتشر خبر انه اتقبض عليه في اليابان
لان ممعاهوش باسبور سفر
الحكومه الامريكيه لغت باسبوره من سنه فاتت
عقابا له علي الهجوم عليها وعلي سياساتها
في الوقت دا يا عزيزي
ايسلندا البلد الصغيره فاكرها
اللي لعب فيها فيشر ضد سباسكي
عملت حركه جرييه تتحدي فيها
اليابان والولايات المتحده
تعرض علي فيشر الجنسيه الايسلنديه
ودا لان الشعب الايسلندي
عمره ما نسي حضور فيشر لبطوله العالم عنده
وازاي حضوره حط
مدينه ريكيافيك علي الخريطه
واعتبروه جزء من تاريخهم
بيتم استقباله في ايسلندا للمره التانيه
بعد عشرات السنين من فوزه ببطوله العالم
استقبلوه استقبال الابطال
ولكنه ما كانش نفس الشخص كان عجوز ومكسور
شبح للبطل اللي كان عليه
وفي موتمر صحفي اتهم اداره جورج بوش
ان هي المسيوله عن حبسه
عاش هناك في عزله وهدوء لنهايه حياته
فضل يتكلم بقوه عن الطبيعه الشريره لبلده
بهوس يعادل هوسه بالشطرنج
دا كمان يا عزيزي هاجم الشطرنج
ووصفها بانها لعبه سخيفه
قايمه علي الحفظ مش علي الابداع
تخيل يا عزيزي لما انت تعيش طول عمرك
بتخلص لحاجه واحده بس
حاجه واحده بس طول حياتك
ثم تكتشف في نهايه حياتك
ان انت ضيعت وقتك في سخافات
في وجهه نظرك طبعا شيء مولم
خساره توقف فيشر عن الشطرنج
بيشبهها بعض اللاعيبه
بانك تتخيل بيكاسو مات
بعد سنين بس من شغله
وباقي لوحه اللي نعرفها النهارده
ما ظهرتش للنور
كل مباراه فيشر ما لعبهاش في اللعبه
كانت خساره حقيقيه
خساره للشطرنج نفسه
الماتش بتاعه مع سباسكي سنه
خلي الشطرنج لعبه شعبيه
في امريكا وفي العالم كله
وعلي حسب احصاييات للامم المتحده
فيه النهارده تقريبا
مليون لاعب شطرنج حوالين العالم
ممكن تعتبر اكتر لعبه شعبيه
في ال
وكتاب بوبي فيشر
اللي هو اسمه
نجح جدا وبقي من اكتر كتب الشطرنج مبيعا
في العالم لحد النهارده
في بوبي فيشر بيموت
في عزله وهدوء في ايسلندا
اخر كلمه قالها وهو علي فراش الموت
انا عايزك يا عزيزي
تفكر مين اللي بيقول دا
دا فيشر اللي عاش طول عمره
في حاله من العزله
اللي بعد عن امه وهو عنده سنه
عشان كانت بتعطله عن لعب الشطرنج
فيشر اللي حياته كلها
كانت حرفيا ابيض واسود
ما كانش يعرف غير لون واحد بس
فيشر اسير حدوته ما فيهاش غيره
وهو بطلها الوحيد
حدوته هو خلقها ولكنها حدوته استثناييه
بس كدا يا عزيزي
اتمني تكون انبسطت في هذه الحلقه
تشوف الحلقات اللي فاتت
تشوف الحلقات الجايه
تنزل تبص علي المصادر
لو احنا علي اليوتيوب نشترك علي القناه
يا عزيزي كانت حلقه عن الشطرنج
ان شاء الله الحلقه الجايه
هنعملها عن الكوتشينه وبعدها الدومنه
وهنعمل بقي مشروع قهوه وبس
ونلم فلوس وكدا
انا بخطط للتقاعد دلوقتي وبشوف حياه الترفيه
علي مستوي المعاشات عامله ازاي
لا وخد عندك كتير لسه
فيه اونو وبنك الحظ
والطاوله والسلم والتعبان
فيه العاب كتير
