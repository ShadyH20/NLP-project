استني عندك يا استاذ
انت رايح فين

الشنطه يا باشا بعد اذنك علي السير
لا يا استاذ
انا لا يمكن اوسخ شنطتي باي اشعاع
المدام حامل في التالت
شعاع يا بيه ولا مواخذه
انا بنفسي مصبن الجهاز دا النهارده الصبح
والله لو
انا مش اهبل ادخل اشعه سينيه في بيتي
اقسم بالله ما صينيه دا جهاز كوري
هو انا جاي اشتريه
يا استاذ بعد اذنك دخلني انا متاخر جدا
ما اقدرش تعليمات الشركه
وبعدين انا مش فاهم
حضرتك قلقان كدا ليه يعني من الجهاز
اشاعه فاهم يعني اشاعه
لا مش اشاعه انت قلقان
يا عم انا جبان انا خواف دخلني بقي
الشنطه تخش حضرتك تخش
يا جبان
انت فاهم انا مقاطع ال دا
بقالي اد
بيتهيالي ال وحشتني اوي
اهدا اهدا خلاص
انا ان شاء الله لما تدخلني
هابقي اصلح الدنيا بينكم
وكل الامور تبقي زي الفل
حيث كدا بقي
ادخل بقي
والله ما هتخش غير لما الشنطه تخش
هافهمك بطريقه بسيطه
الجهاز دا بيطلع اشعه
اشعه مضره زيها زي السجاير مثلا
باشرب ايكوس
يارب
يا جماعه يا اللي هنا
حد ينقذني من هذا الانسان
خلاص خلاص انت هتشوشر علينا ليه
هات الشنطه افتشها
وبعدين ندخلها في الجهاز
باقولك خد الشنطه انا مش عايزها
انا ماشي
مش هاشتغل هنا هاستقيل
في رعايه الله يا بيه
ايوه يا احمد
انا طفشت اخر موظف خلاص
يلا هات الرجاله
عشان نطلع نطفش الخازنه اللي فوق
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
سنه جوندا لورانس
كان عندها معاد طبي في عيادات مايو كلينيك
الدكتور وقتها بلغها
ان عندها سرطان رحم وقدامها شهور بس
بالنسبه طبعا لاي حد الخبر دا مصيبه
ولكن لحسن حظ جوندا
ابنها كان طبيب جون لورانس
وابنها التاني كان اسمه ارنست لورانس
كان عالم فيزيا
الولدين جون وارنست
اتفقوا ان ما ينفعش يسيبوا امهم كدا
وان املها الوحيد في الشفا
ان جون يجيبها معاه
من مينيسوتا الي بيركلي
وهناك يكون فيه فرصه
يحطوها تحت جهاز بجهد مليون فولت
الجهاز دا يا عزيزي كان نادر جدا
ما كانش فيه غير بس في امريكا كلها
وصممه واحد من افراد الفريق
اللي كان بيقوده ارنست لورانس
ما اخبيش عليك يا عزيزي
ان العلاج كان صعب ومرهق
جون كتب بعدها
ان امه كانت بتترجاه يوقف العلاج ويسيبها
وانه كان بيحس انه قاسي اوي
انه ما بيسمعش كلامها
وعلي حسب كلام الكاتب نويل فار دافيز
اللي كان واحد
من زمايل الاخين لورانس في المعمل
الاخين استخدموا جهاز اسمه
كان عمله ارنست
عشان يضربوا امهم
باشعاع من النيترونات كجزء من العلاج
يا العقوق دا
بيضرب امه بالاشعاع هي حصلت
يا عزيزي اهدا اهدا
بلاش حاجه تستثيرك بسهوله كدا
دول دكاتره مختصين انت ايش فهمك
باهزر يا عزيزي انت اكيد فاهم
بصراحه يا عزيزي
مش عايزك تتسرع في الحكم
شعاع النيترونات دا
كان الامل الوحيد في العلاج
وبالفعل مع الوقت
الورم تلاشي والعلاج اثبت نجاحه
والست جوندا
اللي كانت صعبانه علينا من دقيقتين
والدكتور قالها قدامك شهور
عاشت سنه بعدها
القصه يا عزيزي فيها عظه
ان اللي خلف ما ماتش واللي علم ما ماتش
تتعب في تربيه عيالك يجيبولك المرض
فتمرض فيعالجوك ان شاء الله
الموضوع يا عزيزي مش بس بيقف لهنا
جوندا هتحضر تكريم ابنها ارنست لورانس
بجايزه نوبل في الفيزيا
عن جهاز ال
الجهاز اللي كان واحد
من اوايل ال
مسرعات الجزييات
معلش
فيه ثغره في الكلام اللي انت بتقوله
يا عزيزي
الا منين بيقولوا ان الاشعاع دا
هو اللي بيسبب السرطان
وانت لسه بتقول انه بيعالج السرطان
امال اللي حصل
في و دا
خدعه صنعها الغرب
هدف رايع لكن في مرمانا
انت بتتكلم كدا ليه
عادي يا
حسيت ان انا يعني عندي حجه قويه
اقعد
حاضر
دا يا عزيزي ال اللي انا جايبه
ان ما يسبب السرطانات
يمكن ايضا ان يعالج السرطانات
هاخرج خروج درامي ارجع اشرحلك
الطب البشري يا عزيزي
بيتعامل مع الجسم علي انه في حاله مثاليه
لو حصل اختلال
والجسم بعد عن الحاله المثاليه
بيظهر دا في صوره مرض
وحاله التوازن المثالي دا
اللي احنا بنسميه
بتشمل متغيرات كتير في نفس الوقت
من اول مثلا ان حرارتك
او ان ضغطك يبقي
ولحد مستويات الناقلات العصبيه في المخ
من دا لدا بالنسبه للطب المعاصر
انت شويه معايير
والهدف ان احنا نحافظ
علي هذه الحاله المثاليه
ال دا ما يتحولش الي
تغيير في هذه الارقام
معناه وجود خلل ومرض وربنا يحفظنا
زي مثلا لما الدكتور يقولك
ما تاكلش حاجات مالحه كتير
احب ااكدلك ان هو ما عندهوش
عداوه شخصيه مع المخلل
ولكن دا عشان مستوي الصوديوم
بياثر علي الضغط
او زي ما شرحنا
بياثر علي مستويات التوازن في الجسم
انا عايزك ما تقلقش عليا
ليه يا عزيزي
انا راجل باخد بالي من صحتي
وباصحي اجري واكل عسل نحل وابلع توم
عزيزي خليني افاجاك واقولك
ان التوازن دا ليس مجرد
يعني مثلا
نعمل لو لا قدر الله حصلك جلطه
او الجهاز المناعي اللي بيحمي الجسم
بقي يهاجم الجسم نفسه
زي الامراض المناعيه
في الامراض المناعيه
الضربه ما بتجيلكش من اقرب الناس ليك
الضربه بتيجي منك
الخلل مش بس انه حاجه ما بتشتغلش
او حاجه تغير مسارها
ولكن ممكن غده من غدد جسمك تشتغل بنشاط زايد
او تشتغل بنشاط بس مش كافي
ساعتها اعضاء الجسم
اللي بتظبط هذا التوازن باظت
وقتها بنيجي بقي بالعلاج بتاعنا
من بره الجسم
العلاج اللي احيانا عشان يرجع هذا التوازن
ممكن يبقي عنيف
يعني مثلا في حاله الجلطات
الجسم بيحتاج ماده تمنع تجلط الدم
وتزود سيولته بعنف
عشان تعادل وتوازن الجلطه
محتاجين بقي تضخ دم جامد
فنعمل سيوله نفك هذا الانسداد
ضغطك علي تاخد حاجه توطيه
وطي تاخد حاجه تعليه
حرارتك عليت حط كمادات
انت طول الوقت بتحاول ت
تذكر يا عزيزي ان حياه الانسان
ما هي الا محاولات مستمره لاعاده ضبط المصنع
خليني افاجاك واقولك يا عزيزي
ان احنا عشان نعالج بعض الجلطات
ممكن نلجا لسم التعبان
ياه
افعي زي ال
بتطلق ما يسمي ال
سموم بتمنع الدم انه يتجلط
وبتتسبب في سيولته لحد الموت
فهي بتقتلك بان هي تخلي دمك سايل اكتر
ولكن نفس السم دا بجرعه مناسبه
يقدر يتحول لدوا سيوله لمريض تجلط الدم
تاني يا عزيزي
اللي ممكن يقتلك في بعض الحالات
ممكن يعالجك في حالات اخري
احنا عايزين نرجع الجسم لل
تخيل يا عزيزي
التعابين بتقتل الف شخص سنويا بلدغاتها
ولكنها بالادويه اللي بتطلع من سمومها
بتنقذ عارف كام مليون مريض
اني بحب التعبان اوي يا
تس تس تس
خليني اقولك يا عزيزي
ان مشكله امراض زي السرطان
ان زي ما سمته دراسه
في مجله
سنه بال
يعني بيعمل تحدي لحاله ال
اللي احنا بنسعي لها
السرطان انقسام خلوي مجنون
ممكن يحصل في عضو ويسافر منه للجسم كله
خصم يصعب حصاره واستهدافه
ودا بيحتاج علاج عنيف وعدواني
بنفس جنون السرطان
مطرقع ومطرشم زيه
عشان نرجع الجسم لحاله التوازن المثالي
واحد من هذه العلاجات
قد يكون اعنف بكتير من سم التعبان
وهو زي ما اتكلمنا
العلاج بالاشعاع
عشان نفهم يا عزيزي العلاج بالاشعاع
خلينا نتعرف علي تاريخ اكتشافه
القصه بتبدا بعالم الفيزيا الالماني
والمهندس فيلهلم رونتنجن
واكتشافه لنوع جديد من الاشعه
في ديسمبر
الاشعه الجديده
واللي سماها الاشعه
علي اسم المتغير الرياضي
هذا الاكتشاف عمل طفره
في مجالات علميه كتير في نفس الوقت
وخد اول جايزه نوبل في الفيزيا سنه
من ضمن اكتشافات عمك رونتنجن
حاجتين مهمين جدا بالنسبالنا دلوقتي
اولهم انه اكتشف بالصدفه
لما حط ايده قدام الاشعه
انها بتطلع صوره لعضم ايده
ودا خلي ناس تعمل تجارب كتير
عشان تستخدم هذه الاشعه في تشخيص المرضي
وبالصدفه برضه شوف الانسان لما يبقي سالك
ربنا بيسترها معاه ازاي
الدكاتره لاحظوا ان المرضي
اللي بيحاولوا يشخصوهم بالاشعه
لما يتعرضولها فتره طويله
بتظهر حروق علي المناطق اللي اتعرضت للاشعه
دا خلي الناس تفكر
طب لو الاشعاع دا ممكن يتسبب في حروق
او حتي يموت الانسجه
فبدل ما بس نستخدمه في التصوير
ليه كمان ما نستخدمهوش في حرق الجروح
والاورام والقرح عشان نتخلص منها
ودا المبدا اللي نجحت بيه بعض التجارب الاوليه
لعلاج بعض الامراض الجلديه
زي الذيبه العاديه والذيبه الحميه
وسنه نجح ثور شتينبيك
في علاج سرطان الخلايا القاعديه
ال
المهم يا عزيزي كل اللي فات دا
كان شويه من النتايج الطبيه
اللي اكتشفها رونتنجن
اما بقي النتيجه التانيه
واللي بنفس قدر الاهميه
ويمكن تكون اهم كمان
عايز اقولك يا عزيزي ان ناس كتيره
كانت عايشه علي اكتشاف رونتنجن دا
وبيطلعوا وراه اكتشافات
يمكن ليها نفس القدر من الاهميه
واحيانا ممكن تبقي اهم
زي مثلا اكتشاف العالم الفرنسي هنري بيكريل
لاشعاع من نوع مختلف في التردد
بيكريل كان بيدرس احد املاح اليورانيوم
وكان عنده نظريه
انه بيمتص اشعه الشمس وبيطلع اشعه
وبرغم ان الاشعه غير مرييه
بس نقدر نطلعها علي فيلم
عشان ندرس نتايجها ونوصل لعلاج المرضي
ولكن يا عزيزي وهو شغال علي التجربه
الجو قعد يومين كدا سحاب
ما كانش فيه شمس خالص في باريس
عمنا بيكريل اكتشف اثناء بحثه
عن ال
اشعه تانيه ومختلفه
اشعه بتتاثر بالمجال المغناطيسي
وكمان اكتشف مواد في الطبيعه
من غير مصدر طاقه تاني
بتطلع اشعاعات مختلفه
الظاهره بتاع الاشعاع الغريب
اللي بيتاثر بالمجال المغناطيسي دا
سماها بعده بيير كيوري
وماري كيوري بالنشاط الاشعاعي
واثناء دراستهم لهذه الظاهره في خام اليورانيوم
اكتشفوا عنصرين جداد
وهما الراديوم والبولونيوم
واحلي جوايز نوبل علي عيونك
خليني اقولك يا عزيزي
ان سلسله الاكتشافات
فتحت الطريق لاستخدام الاشعاع
في علاج امراض كتير
لكن يا عزيزي
الناس اكتشفت بالطريقه الصعبه
ان الباب اللي اتفتح دا
مش سهل دا مخيف وعدواني
الست ماري كيوري
اللي احنا اتكلمنا عنها في حلقه قبل كدا
مكتشفه الراديوم
وواحده من اشخاص في العالم تاخد نوبل مرتين
وواحده من يمكن شخصين
تاخد نوبيلين في العلوم
غالبا الست ماتت بسبب تعرضها للاشعاع
من كتر ما اتعرضت للاشعاع
حاجتها الشخصيه
زي الهدوم والكتب ودفتر ملاحظاتها
لسه مشعه لحد النهارده
حتي يا عزيزي جسمها نفسه
مدفون في تابوت متبطن بالرصاص
عشان يوقف الاشعاع
وفي نفس الفتره اللي هي وجوزها
اكتشفوا الراديوم والبولونيوم
وهنري بيكريل اكتشف الاشعاع
الناس يا عزيزي
كانوا بيستخدموا كل حاجه بمنتهي الجنون
زي اكياس الكاتشب اللي في الاوردر كدا
غزاره بلا داعي
انا عايز اقولك يا عزيزي
ان احيانا كان بتتباع للناس
مواد مشعه عيني عينك كدا
معجون سنان مشع
علي اساس ان معجون السنان المشع دا
هيخلي سنانك تشع وتنور اكتر وتقتل البكتيريا
فكره يا
يا عزيزي
باقولك الست ماتت دفناها في تابوت رصاص
اه
ازايز بتخلي الميه اللي جواها مشعه
الموضوع وسع لدرجه ان الميه المقطره المشعه
كانت بتتباع تحت اسم
وكانوا الدكاتره بيكتبوها للمرضي
علي حاجات ما لهاش علاقه خالص بالاشعاع
زي اصابات العظام مثلا
تبقي رجلك مكسوره
بدل ما تجبس تتعرض للاشعاع
الطب فجاه بدا يدرك ان الاشعاع
اللي خد كميه جوايز نوبل لا تعد ولا تحصي
وبقي بينزل مع المنتجات زي ختم الجوده كدا
سلاح ذو حدين
زي ما هو بيعالج من ناحيه
هو برضه ممكن تبقي اداه
بتقتل من الناحيه التانيه
وترتني يا
انا دلوقتي مش عارف
اكون موقف عاطفي تجاه الاشعاع
بص يا عزيزي دا مش مطلوب منك
المطلوب منك ان انت تفهمه
وتشوف الحلقات اللي فاتت
وتشوف الحلقات اللي جايه بس
خليني اقولك يا عزيزي
ان الاشعاع بينقسم الي نوعين
الاولاني اشعاع الجسيمات
ودا بيحصل
لما جسيم دون ذري ينطلق بسرعه كبيره
ممكن توصل من سرعه الضوء
والجسيمات ممكن تبقي نيوترونات او الكترونات
وساعتها يبقي اسمه بقي
اشعاع بيتا او جسيم الفا
النوع التاني بيبقي اشعاع الكهرومغناطيسي
ودا اللي منه اشعه اكس واشعه جاما
المهم بقي ان النوعين دول من الاشعاع
طاقتهم عاليه جدا
لدرجه ان هما لو خبطوا في ذره او جزيء
ممكن يطردوا منها الكترون ويحولوها لايونات
تبقي الذره قاعده في حالها كدا
باسرتها بروتونايه ونيوترونايه والكترونايه
تيجي اشعه تعمل تفكك اسري في الذره
تخيل يا عزيزي ذره متفككه
يا ساتر
لا لا يا عزيزي مش بتفكها بهذا الشكل
هي بس بتشيل منها الكترون تخليها ايون
في حالات تانيه
ممكن الذره تمتص الجزيء اللي خبط دا
دا في بعض انواع الاشعاع
وساعتها تتحول هذه الذره
الي ذره تانيه خالص
ولما بقي بتحصل عمليه ال
في خلايا جوا الجسم
ان الذره تتضرب بالاشعاع فتبقي ايون
هنا الحمض النووي ممكن يتغير
او يحصل فيه تلف
اه انا عارف التلف دا يا
او ممكن الفيه المهمه في الخليه
تفقد قدرتها علي ممارسه وظايفها
لو التلف اللي الخلايا اتعرضتله دا كان عالي
فدا ممكن يخلي الخليه تنتحر
تعمل عمليه اسمها
او تموت ببساطه في عمليه
تعرف باسم ال
طبعا الخلايا ممكن تصلح نفسها
ولكن ما حدش بيصلحها بالساهل
ومش كل خليه بتعرف تصلح المشكله بشكل صحيح
ممكن يا عزيزي بسبب التلف دا
تحصل تحورات جينيه
تخلي الخليه مش عارفه تنتحر
الخليه بتاعتنا يا عزيزي لما بتبوظ
كويس لينا انها تنتحر
لان هي لو بايظه ومكمله
فهتاخد موارد من الخلايا التانيه
ممكن تكون بتاذي الخلايا اللي حواليها
فبتتخلص منها
ولكن بقي لما انت تيجي تعملي اشعاع
فيغير في الحمض النووي بتاع الخليه
فممكن يغير في حته
ليها علاقه بعمليه انتحار الخليه
صباح الفل يبقي عندي زومبي
خليه زومبي موجوده مش عارف اسيطر عليها
كدا ممكن الموضوع يتطور
ان يبقي عندنا خليه مسرطنه
وعشان كدا التعرض لجرعات قليله من الاشعاع
ممكن يسبب سرطان
الجرعات عامله زي صديق السوء
الجرعات بتبوظ الخليه وبتخليها سرطانيه
مش بس كدا لو اتعرضت لاشعاع النهارده
السرطان مش هيظهر بكره
زي ما شفت في حلقه هيروشيما
تعرضوا لاشعاع السرطان جه بعد سنين
ممكن ييجي بعد شهور
بس مش بييجي علي طول في ساعتها
طب معلش يا
استفسار ليك انت والعلماء
لما الاشعاع وحش كدا
ما نبعد عن الشر وخلاص
احنا تاعبين نفسنا ليه
عايز اسالك سوال هي كانت خالتي هي اللي واقفه
تقولك انه سلاح ذو حدين ما قلتلك
احنا دلوقتي قلنا الاضرار خش في المنافع
خليني اقولك يا عزيزي
ان السرطان وعلاجه وجهين لعمله واحده
في العلاج بالاشعاع
احنا بنضرب الخلايا السرطانيه
بجرعات عاليه من الاشعاع
بحيث انها تبوظ الخلايا بدرجه كبيره
تعملها تلف
كدا الخلايا السرطانيه
هتموت من كتر التلف
او علي الاقل نتلفها لحد ما تفقد قدرتها
علي التكاثر والانقسام
طب يا
دلوقتي ما الاشعاع طلع حلو اهو
امال انت ليه مسوا سمعته
قد تظن يا عزيزي ان دا كويس
حلو الاشعاع كويس
ولكن انت لما بتضرب الخلايا السرطانيه
مش الخلايا السرطانيه بتبقي وسط خلايا عاديه
فلما تاذي الخلايا السرطانيه
مش ممكن تاذي خليه عاديه
وبالتالي تحولها لخليه سرطانيه ايضا
يعني احنا يا
واحنا بنقتل السرطان
ممكن نحول اجزاء كويسه الي اجزاء سرطانيه
وندمر الاجزاء السليمه
اه يا عزيزي العلاج بالاشعاع
زيه زي اداه طبيه عندنا
زي ما له فوايد له اثار جانبيه ومخاطر
ولكن الموضوع مش مقفل اوي
وفيه طرق وحلول لاستخدامه
احنا مثلا بنقدر نتحكم في الاشعاع ونوجهه
بحيث انه يعمل اقل ضرر لباقي الجسم
واكبر ضرر للسرطان
وعشان نفهم
ازاي نتجنب اثار الاشعاع الجانبيه
لازم نعرف ال طرق الرييسيه
للعلاج بالاشعاع
اول حاجه العلاج بالاشعاع الخارجي
تاني حاجه العلاج بالمصدر المغلق
تالت حاجه وهي العلاج بالنظاير المشعه
في العلاج بالاشعاع الخارجي
زي ما اسمه بيقول كدا
بنجيب جهاز بيطلع اشعاع زي ال
الجهاز دا بيكون عباره عن مسارع جزييات
بيستخدم المجال المغناطيسي
عشان يطلع جزييات او الاشعه اكس بطاقه عاليه
وبنستخدم الشعاع اللي طالع منه
ونلب بيه الورم السرطاني
وعشان نقدر نقلل الضرر
للخلايا اللي حوالين الخلايا السرطانيه
فبدل ما بنضرب الورم
بالجرعه الكامله مره واحده
ممكن نغير الجرعه ونضرب الورم من كذا اتجاه
بحيث ان كذا شعاع من كذا منطقه
يتقابلوا عند الورم
وبالتالي الورم ياخد الجرعه الكامله
بس باقي الانسجه والاعضاء اللي حواليه
تاخد جرعات اقل
وبالتالي اضرار اقل
ومع تطور تقنيات الاشعه التشخيصيه
واختراع الاشعه المقطعيه
بقي ممكن نتعامل مع الورم
بشكل ثلاثي الابعاد
زي تقنيه ال
في الطريقه التانيه بقي
زي العلاج بالمصدر المغلق
ال
بنجيب جهاز صغير كدا اسمه ال
ودا بيكون عباره عن انبوبه
او كبسوله صغيره كدا
نحطها جوا الورم بشكل جراحي او جنب الورم
وبعد ما نتاكد انها في مكانها المظبوط
بالنسبه للورم
نقدر نحط جوا الكبسوله مصدر اشعاع
في العادي بنستخدم عنصر غير مستقر
او نظير مشع لعنصر مستقر
حاجه تطلع اشعاع جوا الورم او جنبه
فيموت الخلايا السرطانيه
ميزه العلاج بالطريقه
انك ممكن تختار انواع اشعاع تانيه
زي مثلا اشعاع الفا
لما ما بيعرفش يخترق الانسجه ويتحرك بعيد
فانت هنا ضامن ان الانسجه المحيطه بالورم
هتاخد جرعات اقل
من اللي هياخدها الورم الله يحرقه
الهي ربنا يرزقه بمصدر مشع يتلف امله
مش بس كدا يا عزيزي
بما ان مصدر الاشعاع محطوط عند الورم نفسه
متوصل يعني
فلو المريض اتحرك او الورم نفسه اتحرك
المصدر بيتحرك معاه
فبتقلل الاشعاع اللي ممكن يضرب مكان غلط
بسبب هذه الحركه
واخيرا الطريقه التالته
وهي العلاج بالنظاير المشعه
والمعروف ايضا بالعلاج بالمصدر المفتوح
هنا بندي المريض نظاير مشعه لبعض العناصر
في صوره حقنه بياخدها في الوريد او حبايه
يا نهار اسود يا
انت بتحقن المريض بمواد مشعه
خليني اقولك خلايا الجسم مش زي بعض
احنا بنختار النظاير المشعه
علي حسب الانسجه اللي احنا عايزين نعالجها
وبنشوف انهي انسجه بتاخد انهي عناصر
بحيث نوفق راسين في الحلال
وكل شيء بالخناق الا الاشعاع بالاتفاق
علي سبيل المثال يا عزيزي
في حالات امراض الغده الدرقيه
سواء كانت سرطان
او غده نشاطها زياده بشكل يهدد صحه الانسان
هنا ممكن ندي المريض ملح ايوديد الصوديوم
ولكن هنستبدل اليود العادي باليود المشع
او نظير اليود
هنا الغده الدرقيه بتمتص جزء من اليود
وتجمعه جواها
باقي اليود الجسم بيتخلص منه
فما بيبقاش فيه يود
في حتت او انسجه تانيه في الجسم
كدا اليود اصبح مركز في الغده
وما طولش في باقي اجزاء الجسم
والجسم تخلص منه
هنا بقي
احنا عملنا عمليه تعليم علي الغده الدرقيه
والاشعاع اللي هيفرزه اليود المشع
هيروح للحته اللي فيها السرطانات
او الخلايا النشطه
ويضربها في مقتل
حركه ذكيه يا عزيزي
احنا كاننا يا عزيزي
ضربنا السرطان في عقر داره بالبوازيك
في حالات تانيه لما السرطان بيكبر وينتشر
ويحتل انسجه تانيه
غير العضو الرييسي اللي هو طالع منه
زي لا قدر الله مثلا لو السرطان وصل للعضم
فهنا ممكن ندي المريض
املاح فيها الراديوم
او السترونيوم
العنصرين دول يا عزيزي
بيقلدوا الكالسيوم في الجسم
وبالتالي بيتركزوا في العضم
وبكدا لما الورم يحتل العظام
هيكون بيخرج منها اشعاع بيهاجم هذا الورم
مش كدا بس يا عزيزي
دا الاشعاع لسه ما خلصش
ياه دا الاشعاع دا طلع بحر غويط اوي
ولسه
من ضمن الطرق الجديده
اللي بتجمع بين طريقتين في العلاج
هي العلاج عن طريق اصطياد النيوترونات
او باسرها
خليني اقولك ان بعض العناصر
اللي موجوده في الطبيعه والغير مشعه
عندها القابليه ان لو خبط فيها النيوترون
تصطاده وتاسره
وساعتها الذره بتتحول من ذره مستقره
لذره نظير غير مستقر
زي مثلا البورون
لو ضربت البورون بنيوترون طاقته قليله
فذره البورون
المستقره اللي في حالها الجميله
هتتحول الي ذره بورون مشعه بورون
في طريقه بقي العلاج
بنحقن الورم السرطاني بدوا فيه البورون دا
الطيب المستقر
اللي شبه رشوان توفيق الحلو دا
بعدها نجيب حنفيه نيوترونات
ونشعشع الذرات من مصدر خارجي
بص يا عزيزي
زمان كانوا بيستخدموا مفاعل نووي
بس الحمد لله دلوقتي بقينا اهدا كبشريه
مش لازم دلوقتي تروح مفاعل
ممكن تعملها في مسرع جزييات عادي
هوبا البورون يشم النيوترونات
تنغشش جوا دماغه يتحول لنظير مشع غير مستقر
بورون مجنون ومش شايف قدامه
هوبا البورون ينشط ويتجن
تعالي يا لا يا سرطان يا لا
تعالي يا لا انت فين يا ورم الزفت
ويبدا يصدر اشعاع يواجه الورم
كدا يا عزيزي انت ما احتجتش تعرض
انسجه تانيه للاشعاع في طريقك
انا رحت للسرطان في عقر داره
وضربته بالبوازيك
طلقه
بقناصه متركبلها
في قلب الورم
معلش يا
طب ليه ما نفتحش بقي ونحط الكبسوله اضمن
بلدي كدا وعلي قديمه
يا عزيزي مش حته كدا
ينفع نشتغل فيها بالمشرط
مش كل اجزاء جسم الانسان
جسمك فيه حتت محتاجه عشان تخشها
مثلا في حاله الاورام الدماغيه
مش سهل ابدا ان انا اعمل عمليه واحط كبسوله
بالطريقه بتاعت الاسر اللي كلمتك عنها
انا مش محتاج استخدم مشارط واخش جوا الدماغ
انا باتعامل مع الاشعاع علي انه المشرط بتاعي
ولكنه مشرط بالغ الدقه
مشرط اصغر من الذره نفسها
بيهاجم الورم ويدمره من جوا
معلش يا
بس مش ممكن يحصل خطر السرسبه
مش ممكن انسجه تانيه
تتعرض بهذا الشكل للاشعاع برضه
نتيجه لهذه النظاير المتسربه
يعني احنا اه قللنا الجرعه وكل حاجه
بس معلش يعني السرسبه
ممكن تعملي سرطان تاني يظهر بعدين
وانا جتتي مش حمل
خليني اقولك ان اولا يا عزيزي
السرسبه لفظ غير علمي تماما
خليني اعرفك ان دا جزء من المعادله
جزء مهم لازم الدكاتره يفكروا فيه
وهما بيختاروا العلاج بالاشعاع
علي سبيل المثال
في حاله مرض ال
الستات اللي عانوا من المرض دا
واتعالجوا بالاشعاع
او ب الاشعاع او العلاج الكيماوي
كانوا عرضه ان هما يصابوا
بسرطان الثدي في المستقبل
في الواقع ان حاله مرض تحديدا
الاصابه بسرطان تاني
هي السبب الرييسي للوفاه
للمرضي اللي اتغلبوا علي المرض دا
علي المدي البعيد
الاشعاع يا عزيزي
مش ابيض واسود مع السرطان
اللي عايز اقوله يا عزيزي
ان بالفعل الاشعاع ممكن يتسرسب
وممكن يتسبب في اضرار
ولكن الدنيا مش ابيض واسود
مش عشان ممكن يتسرسب ويعمل اضرار
ان احنا نبطله
لان في الاخر هو احيانا بيعالج
واحيانا بيبقي كويس
وفعال في اكتر من نص الحالات
في دراسه اتعملت سنه
قدرت ان اكتر من من مرضي السرطان
العلاج بالاشعاع كان في صالحهم
صحيح ان العلاج بالاشعاع
بقي اداه طبيه مهمه في مواجهه السرطان
الا انه بيخلق تحديات جديده
مش بس للدكاتره او المرضي بل للمجتمع كله
زي مثلا جزيره جويونيا في البرازيل
سنه
لما عياده متخصصه في العلاج بالاشعاع
نقلت مكانها من غير ما يبلغوا السلطات
وسابوا جهاز قديم
راح شباب دخلوا العياده المهجوره
وحاولوا يسرقوا اجزاء منها
عشان يبيعوها لتاجر خرده
دا يا عزيزي شر انا بكرهه شر ذوقه وحش
بتسرق جهاز بيعالج بالاشعاع ليه
بتاخد سييات وما حدش مبسوط
عامل زي اللي بينافق واحد
وما لهوش من وراه مصلحه
او اللي بيسرق فيلم وحش اصلا
او اللي بيسرق فكره وحشه
ما فيش فايده من اللي باعمله
بس ابقي شرير
المهم ان من ضمن الاجزاء اللي سرقوها
كانت حاويه شبه كدا ترموس الشاي
فيها جرام بودره من عنصر السيزيوم
يا نهار اسود يا
انت اصلا عارف السيزيوم
لا يا
بس حسيت ان فيه حاجه خطر طالما فيه بودره
صح يا عزيزي فعلا فيه حاجه خطر
السيزيوم دا يا عزيزي مشع لدرجه انه بينور
والراجل يا عزيزي لما شافه انبهر بيه
وقعد يوزع علي اهله واسرته
خد ياد بودره مشعه فرج صحابك
طبعا يا عزيزي هذه الازمه
انتهت بوفاه اشخاص واصابات ناس كتير
اللي بيتبادلوا المواد المشعه كانها لب سوبر
مش بس كدا يا عزيزي
هناك اكتر من الف بني ادم
احتاجوا ان يتعملهم فحوصات
عشان يشوفوا مين اللي اتعرض للاشعاع
بيوت بحالها بكل مقتنياتها اتهدت
حتي التربه بتاعتها اتجرفت
واحتجنا ندفن كل دا في صوره نفايات مشعه
خليني اقولك بقي علي الكارثه
قبل ما يتم تحديد مصدر الاشعاع بالظبط
المطافي كانت ناويه ترميه في النهر

يا نهار اسود يا
انت بتقول ان في
هيرموه في
هندخل الاشعاع كل بيت من الحنفيه
تيجي تقابل واحد يا عزيزي
في البرازيل فتقوله منور
فيقوم قايلك ما انا استحميت الصبح
لحسن الحظ يا عزيزي
عالم الفيزيا دخل قبل ما الكارثه تحصل
كمان سنه جهاز ال
واللي كان يعتبر اكتر حاجه متطوره في وقته
لدرجه ان كان بيتم التحكم فيه بالكمبيوتر
مش بشكل يدوي
حصلت غلطه في ال بتاعه
العلاج بالاشعاع
غير انه بيخلق مشاكل علميه او تقنيه
بيخلق كمان مشاكل اخلاقيه
ودا لان ببساطه
معلومات كتير من اللي احنا نعرفها دلوقتي
بخصوص الاشعاع يعني
وصلنالها بسبب تجارب غير اخلاقيه
حصلت علي البشر وقت الحرب البارده
لما الدكاتره كانوا بيدوا للمرضي
جرعات عاليه من النظاير المشعه
في حين ان المرضي ما كانش عندهم سرطان اصلا
او يدوا الاطفال المعاقين
اكل ملوث بعناصر مشعه
عشان يدرسوا النتايج
الكلام دا قد يبدو خيال علمي
او نظريات موامره
ولكن بعد تحقيق صحفي
قامت بيه الصحفيه ايلين ويلسم
واللي خدت بسببه سنه
جايزه البوليتزر
فالرييس بيل كلينتونشكل لجنه رياسيه
للتحقيق في هذه التجارب
والمعلومات اتاكدت بالفعل
مع الاسف يا عزيزي
الاستمرار في تطوير العلاج بالاشعاع
ولو انه بيقدم طرق افضل
لعلاج حاجه زي السرطان
وحتي علاج امراض تانيه غير سرطانيه
الا انه بيحتاج مننا درجه عاليه
من الالتزام بمعايير صارمه
عشان نقدر نتعامل مع المواد المشعه
وكمان نتعامل مع معضلات اخلاقيه مهمه
سنه هيقول العالم اللي فايز بنوبل
والاب الروحي لل
العلاج بالكيماوي بول ارليخ
انه بيحلم بطب جديد
يقدر يلاقي ال
دا المسمي اللي اطلقه
علي علاج بيتمناه وبيحلم بيه
علاج يقضي علي المرض
من غير ما يدمر المريض
ودي رويه هتشكل اطار للقرن العشرين كله
ولكل ابحاث ال
والعلاج الاشعاعي
باعتبارهم اهم طريقتين للتعامل مع السرطان
وفي دراسه
في مجله سنه
بتتكلم علي مستقبل الطب كمان سنه
اكدت الدراسه ان العلاج الاشعاعي
اللي احنا خايفين منه دا
سوف يستمر بنفس الاهميه
لانه في بعض الاحيان
بيكون الجندي الوحيد اللي قادر يواجه السرطان
ويعادل قوته في عز شراسته وعنفه
ورغم انه لسه ما بقاش الرصاصه السحريه
اللي تقتل المرض من غير ما تاذي المريض
العلاج الاشعاعي قطع شوط كبير جدا
عشان يتحول من سلاح فتاك
بيقتل المرض والمريض مع بعض
لميزان حساس قادر يتدخل
لسلاح شديد الدقه
قادر يقتل المرض من غير ما يقتل المريض
ويقدر يرجع جسمنا الحلو الجميل دا
الي حاله ال
حاله التوازن اللي بوظها السرطان
والتحدي هنا يا عزيزي
ان العلم يشيل الهاله السحريه من المصطلح
ويقدم ان شاء الله في المستقبل
علاج حقيقي بدقه الرصاصه السحريه
بنفس كفاءتها من غير اثارها المدمره
بس كدا يا عزيزي اخيرا وليس اخرا
ما تنساش تشوف الحلقات اللي فاتت
تشوف الحلقات الجديده
تنزل تبص علي المصادر
ولو احنا علي اليوتيوب نشترك علي القناه
بس كدا يا عزيزي ربنا يحفظك ويحفظنا كلنا
ولا تحتاج بقي لا
ولا رصاصه رحمه
ولا حتي لسوعه اساتك
يارب اجعلنا ندخلها ونخرج منها
كما يخرج النيوترون
عارف يا عزيزي
ليه اهل اليورانيوم اتبروا منه
ليه يا
عشان لقوه مخصب
طب ما يمكن بالحلال يا
