انا مش مصدق
اخيرا لقيت الكنز بعد سنه
انت يا اشرف
انت يا صاحبي
سامحني
الخواجه كان عارض سعر اكبر
اكبر من عشره عمرك
مليون دولار
دا اكبر بكتير فعلا
بس انا لسه مش مصدق
اشرف صاحبي وحبيبي يعمل كل دا
عشان انا مش اشرف
انا الدكتور ابراهيم
دكتور ابراهيم
ايوه الدكتور ابراهيم
اللي سرقت البحث العلمي بتاعه
ونشرته علي انه بحثك
بس دا ما كانش بحثك يا دكتور
دا كان بحث الدكتور هشام
مهو انا الدكتور هشام
مستحيل
بس الدكتور هشام مات في حادثه
والوحيد اللي نجي من الحادثه هي امه
مهو انا
ابقي مامه الدكتور هشام
ماما
هشام
وحشتيني يا اما
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
خليني اسالك يا عزيزي
ما هو اخر مكان وصله المستكشفين الاوروبيين
بعد قرنين من استكشاف الكوكب
غالبا يا عزيزي
اجابتك هتكون القطب الجنوبي
مين هينزل يعيش في الجليد دا
ليه نستكشفه
فاكيد دا المكان اللي ما كناش عارفين
مين ممكن يقعد هناك
كان اخر مكان يتم استكشافه
السعي دا شهد سباق جنوني
الحقيقه يا عزيزي ان هذا المكان
خلي اتنين يتنافسوا عشان يستكشفوه
منهم واحد انجليزي وواحد نرويجي
الانجليزي اسمه روبرت سكوت
والنرويجي اسمه روالد امندسن
السباق دا هينتهي بفوز النرويجي سنه
مبروك للشباب بتوع النرويج
الخبراء فسروا ان امندسن
كان جاهز اكتر لبييه الجليد
هو راجل عايش في النرويج فوق
فهيقدر يتعامل مع الجليد اللي تحت
المكان اللي عايش فيه ابيض في ابيض
في تحضير النرويجيين
هتلاقي ان هما كانوا مستعدين اكتر
مثلا
سافروا ب اضعاف المون بتاعه البريطانيين
واستخدموا حيوانات جر زي الكلاب
واللي كانت انسب للجليد
من الاحصنه اللي استخدمها الانجليز
والنتيجه مش بس ان النرويجيين وصلوا الاول
الفريق البريطاني مات
اتدفن كله في الجليد
القصه يا عزيزي اللي حكيتهالك
صح وتمام وزي الفل
فيها غلطه واحده
وهي ان القطب الجنوبي
لم يكن اخر مكان يستكشفه الاوروبي
الله يا
هو فيه قارات جديده ما نعرفش عنها ولا
الانجليز يا عزيزي
مش هتكون اخر محطاتهم
الحقيقه ان هما هيسيبوا بييه الجليد
اللي هما فقدوا فيها حياتهم
اتدفنوا تحت الجليد
ويروحوا يستكشفوا بييه اصعب
مكان لا اقصي شمال الكوكب ولا جنوبه
دا مكان في قلب العالم القديم
هيروحوا يا عزيزي مكان مخيف
اسم علي مسمي الربع الخالي
صحرا صحرا مساحتها الف كيلومتر مربع
في جنوب شرق الجزيره العربيه
المكان دا يا عزيزي من كتر ما هو صعب
العرب اللي عايشين
في شبه الجزيره بيخافوا منه
ولو يا عزيزي بتعتبر
ان القطب الجنوبي بييه قاسيه مرعبه مخيفه
خليني اقولك ان الربع الخالي
درجه الحراره بتوصل فيه ل درجه ميويه
يا سلام يا طب وايه المشكله
ما الدرجه فيها
بتوصل ل درجه ميويه
اللي انت بتقوله دا يعني
عزيزي انا باتكلم علي لما تبقي تحت الضل

بجد يا
اه انا هاضحك عليك ليه
درجه الحراره في الضل
ودا مش كويس للزواحف
في الشمس يا عزيزي
درجه الحراره بتوصل ل درجه ميويه
هو يا حد قالك
ان انا عايز ابقي شاورما
انت يا عزيزي لو رحت هناك ومت
انت هتبقي مندي
مش مشكله يا
اكيد دا في عز الصيف
ان شاء الله في الشتا تقل
حار جاف صيفا معتدل ممطر شتاء
للاسف يا عزيزي في الشتا
درجه الحراره بتوصل ل ميويه
يعني مناخ قارص البروده
منطقه ما فيهاش مسطحات ماييه
او جليد زي انتاركاتيكا
او غطاء نباتي
ما فيهاش غطاء نباتي
لانها بتستقبل انش سنويا امطار بس
مكان يا عزيزي مناخه عواصف رمليه مرعبه
لدرجه ان القبايل
اللي بتعيش حوالين الربع الخالي
اخرها انها تقعد في الاطراف
عمرها ما تدخل الا لكيلو واحد
وفي ايام معينه في فصل الشتا
ودا طبيعي لان منطقه الربع الخالي
بتصنف علي انها
اكبر منطقه رمال في العالم
العرب يا عزيزي
كانوا بيسموا المنطقه كلها الرمله بس كدا
لان ما فيش علامات تانيه مميزه
وعندهم مثل شهير بيقول
مثل رمل
كنايه عن الكثره نسبه لواحه يبرين
انت وضحت المثال فعلا
انا عارف الواحه
باهزر معاك ما اعرفهاش
لا يا عزيزي انا باقولك المثال يعني
عشان تبقي عارف
لما حد من هناك يقولك واحه
تبقي انت عندك فكره
واحه موجوده في شمال الربع الخالي
في كتابه اختراق الجزيره العربيه
هيسجل عالم الاثار البريطاني
جورج هوجارث سنه
كل الجهود التاريخيه اللي استكشفت المنطقه
من اول ايام الاسكندر الاكبر
وحمله الحاكم الروماني لمصر
جورج هيجمع كل المحاولات كماده
عشان تقدر تساعد المستكشفين الجداد
اللي عايزين يستكشفوا
هيحاول هو يا عزيزي ولكنه مش هيقدر
ان هو يستكشف الربع الخالي
الراجل دا هيجمع للناس بس هو مش هيستكشف
باجمعلكم ال بس انتم مع نفسكم
معلش يعني
هما ليه مشغولين اوي ب دا
يعني هما يوم ما يحبوا يعوضوا
يروحوا صحرا
اللي ممكن يخلي واحد يروح يشوف رمل
طب ما احنا عارفين يا اسطي الجديد
الحقيقه يا عزيزي المستكشفين ما اختاروش
الربع الخالي عشان الرمل
ولا حتي عشان يعوضوا
استكشافهم للقطب الجنوبي
دول كانوا يا عزيزي
بيدوروا علي كنز
كنز يا عزيزي مش اللي هو في الرحله
اللي ما بياكلش عيش دا
لا الكنز الحقيقي
خليني يا عزيزي احكيلك حدوته
كان يا ما كان يا عزيزي
كان هناك ملك اسمه شداد
وبعد موت اخوه شديد
قرر يبني مدينه تكون صوره من الجنه
اللي قرا عنها في الكتب القديمه
بقصورها وانهارها وثمارها
هيجمع المهندسين والبنايين
واللي هيلاقوله حته صحرا
فسيحه ونقيه وخاليه من الجبال
رمل
بس هو دا الموقع المثالي
هيقعدوا سنه يبنوا طوبه دهب وطوبه فضه
عمدانها زبرجد وياقوت والحصي بتاعها لولو
وريحتها مسك وزعفران
وبعد يا عزيزي ما بينتهوا من البناء
بييجي الملك شداد
يروح لهذا القصر هو وعيلته
في طريق طوله بياخد سنه
بتنزل عليه صيحه عقاب الهي
تبيده هو وعيلته وما يوصلوش لحاجه
ما حدش فيه يوصل ابدا
ثانيه واحده يا
هو ازاي عاش سنه
يعني انت مسكت في
وسايب الطريق اللي بياخد سنه
واللي بيبني طوبه دهب وطوبه فضه
والرمل بتاعك يبقي لولو
ما انا كنت هاسال يا
علي الحاجات
بس ما حبتش احرجك
الحقيقه يا عزيزي كل اسيلتك مشروعه ودقيقه
لان انا باحكيلك قصه خياليه
طب وانت ليه يا
بتقولي حاجات مش حقيقيه
يا عزيزي قصه
من حكايات الف ليله وليله
تحديدا من الليله ل
خد بالك يا عزيزي دا كان فندق غالي شويه
فتلاقي الحجز كان
القصه كمان ممكن يبقي ليها جذور
قبل كتاب الف ليله وليله نفسه
معظم بدو الجزيره حافظين القصه
لان فيها ابو الملك شداد اسمه عاد
وعشان كدا بيربطوها بمدينه قوم عاد
التي لم يخلق مثلها في البلاد
زي ما ذكرت في القران الكريم
مره يا عزيزي تتسمي هذه المدينه عاد
ومره تانيه ارم ومره عبار
ولكن القصه واحده
الفكره بقي يا عزيزي ان حكايات البدو
وحكايات الف ليله وليله
اللي هتوصل زي ما شفنا لاوروبا
هتخلق هناك اسطوره
عن الثروات العربيه اللي موجوده هناك
الاوروبيين هيقولك
يا يا يا يا دا
دا العالم العربي دا فيه نساء حلوين
وفيه عفاريت وجن وكنوز
احنا نروح نستكشفه ونستعمره
ريحه بترول
قالك بقي اكيد هناك مدينه من الثروات
مدفونه في
فين بالظبط تحت رمال الربع الخالي
المدينه هتفكر الاوروبيين باساطيرهم
زي مدينه اطلانتس كدا
عشان كدا بعضهم بيسموها
الرمال
بس ثانيه كدا يا
معقوله مستكشف ييجي صحرا علي حس حدوته
ويدفع فلوس ويضحي بحياته
ومصدره
الحقيقه يا عزيزي المصادر ما كانتش كدا بس
باحث هيدور بالفعل
عن اصول الجزيره العربيه
هيلاقي ان من سنه بس
الصحرا ما كانتش صحرا جرداء
امال كانت يا
انت بتتوعدلي كدا ليه اهدا
المنطقه يا عزيزي
كانت مركز عظيم لتجاره اللبان
هو انت عشان يعني
دا افيه هيفهمه او
في السعوديه او في لبنان
عشان بس نبقي واضحين
ولا يا سماره
يا اللي جاب اللبان والفراقيع
في اللي احنا بنتكلم فيه دا
احنا بنتكلم في بترول
وفي
لبان يا عزيزي يا اهوج يا متسرع انت
هو صمغ الشجر
بيتعمل منه بخور ريحته حلوه
وكان ماده شايعه في الطب الشعبي
وكمان كان مقدس
في كل المعابد الوثنيه وقتها
وعلي حسه اتسمي طريق التجاره المشهور

او طريق تجاره البخور
دا يا عزيزي ادي المنطقه كلها
مكانه مقدسه وثريه
مكانه كانت تتمناها مناطق تانيه
عشان كدا اتسمت
العرب السعيد
اللي الكل بيحسدوه لرخايه
انا يا عربي بيحسدوني لرخايي
ايوه يا عزيزي زمان
دلوقتي الرخاء راح والرجاء جه
لو شفت يا عزيزي
الخريطه من القرن ال
هتلاقي ان الربع الخالي جزء من المنطقه
اللي اعتبرها الاوروبيين
منطقه العرب السعيد
حتي لو كانت الحدوته اسطوريه
ففيه وجود ثري وديني
وتجاره
تسمح بوجود مدينه زي
الموضوع يعني مش كله خيال في خيال
وبرغم يا عزيزي ان احنا بنسمع عن رحلات
عملها اوروبيين او انجليز بالاخص
زي المستكشف البريطاني بيرترام توماس
اللي هيكون اول واحد
يسجل رحلته لالربع الخالي
الا ان هذه الاسطوره بتاعه الكنز
هتخلي الانجليز يقولولك
طب ما ندور كويس ما ندور تاني
حتي لو عندنا ناس راحوا هناك
حتي لو استكشفوا هناك
فين الحدوته فين الكنز
المستكشف البريطاني سانت جون فيلبي
او الحاج فيلبي بعد اسلامه
هيسمع من البدو عن مدينه ضايعه هناك
بيسموها الحديده
ودا لان فيها كتله حديد بحجم جبل
هيدور يا عزيزي عليها بالفعل
وهيتشجع اكتر لما يلاقي كتل صخور بركانيه
غريبه عن تربه المنطقه
الله اللهم صل علي النبي يا
دا باينه لقي الكنز
للاسف يا عزيزي هيطلع نيزك
نيزك وقع في المنطقه فعمل هذا الشكل
النيزك دا يا عزيزي اسمه نيزك الوبر
ووقع بقاله سنه
مش حاجه قديمه يعني
والاسوا يا عزيزي ان انت حتي لو
هيه خلاص مش مشكله ما لقيتش المدينه
بس اكتشفت نيزك هاسميه باسمي
تكتشف يا عزيزي ان النيزك
تم اكتشافه بالفعل قبل كدا

من سنه
ليه
حظك بقي
دا مش بس كدا يا عزيزي
دا فيه قطعه من النيزك
موجوده في المتحف البريطاني

هو يا عزيزي المتحف البريطاني
ما بيسيبش حاجه في حالها
الحقيقه يا عزيزي ان مش بس المستكشفين
هما اللي هيبقوا هيموتوا ويروحوا هناك
ويلاقوا المدينه الضايعه
انما حد بريطاني عنده نفس الحلم
زي ادوارد لورانس
الشهير ب العرب
فاكر يا عزيزي
الدخله بتاعه عمر الشريف
التي صنفت علي حسب كلام بعض النقاد
انها الدخله الاروع في السينما
يا عزيزي معلومه سينماييه
عرفتها من الناقد السينمايي مصطفي عرفه
مين يا دا
مهندس ميكانيكا في موتردال
معلش يا
بلاش التفاهات اللي انت عمال تقولها
واحكيلنا مين هو دا
ادوارد لورانس كان المبعوث السياسي
اللي حشد الثوره العربيه
في منطقه شبه الجزيره ضد العثمانيين
ليه عشان يساعدوا بريطانيا
في الحرب العالميه الاولي
ما كانوا بيحاربوا العثمانيين
فنستغل العرب يحاربوا معانا ضد العثمانيين
مش بس كدا يا عزيزي
هناك السير
اللي بعتته الخارجيه البريطانيه
عشان يتتبع ويدرس الجراد الصحراوي العربي
اللي كان بيدمر المحاصيل
ولكنه وهو بيعمل المهمه بتاعته
هيبدا يعمل رحلات جانبيه شويه
هيحاول يوصل للمدينه المفقوده
يا دا مش ممكن بجد
الله ناس كبار و
يبقي بيمشي ورا الكلام الفارغ دا
عزيزي سيبه يا عزيزي
هو مش سير سيبه يسير
مش بس كدا
لما كان اتنين طيارين بريطانيين
في وقت الحرب العالميه التانيه
طايرين بمحاذاه شريط الساحل العربي
هيطيروا بالغلط في عمق الربع الخالي
وهيدعوا انهم شافوا اطلال جدران وابراج
دا يا عزيزي
اللي هيقوله الطيار ريموند اوشيا
بتفضل يا عزيزي عايشه هذه الاسطوره
لحد ما يتم الاعلان للعالم
ان يا جماعه مبروك
احنا لقينا الاطلال اللي بيتكلم عليها الطيارين
هيكتشفوا بس انها موقع حديث
في مسقط في عمان
مش مدينه قديمه ولا حاجه
وما فيش اثر للاطلال
متخيل يا عزيزي كم الهوس
بهذه المنطقه من العالم
في يوم من الايام يا عزيزي
مبعوث ديبلوماسي في مهمه هيغير التاريخ
عسكري في مهمه علميه بيدرس حشرات
جنود في حرب عالميه بيحاربوا هتلر
كله بقي ساب شغله ومهووس بالاساطير
انت متخيل يا عزيزي الهوس
مبعوث ديبلوماسي في مهمه هتغير التاريخ
او عسكري في مهمه علميه بيدرس حشرات
او اتنين جنود سايبين الحرب العالميه وهتلر
وبيستكشفوا الصحرا بطياراتهم
كله سايب شغله ومهووس بالاساطير
الهوس دا يا عزيزي هيستمر لحد سنه
لما يقنع فريق من لوس انجلوس وكاله ناسا
انها تصور المنطقه بالاقمار الصناعيه
وبمقارنه مسارات القوافل القديمه
اللي سابت الطرق كدا وراها
لان بقي الابل اللي كان بيتحرك عليها
بقاله قرون فعامل طريق
فالحاجات محتاجين
قمر صناعي من فوق يصورها
دا معاه خريطه قديمه
ترجع تقريبا لسنه ميلاديه
للجغرافي اليوناني المصري بطليموس
بتوضح هذه الخريطه
مكان لمدينه قديمه في المنطقه
هيعلن الفريق توصله لاطلال مدينه اوبار
وهيخلق تصور كامل ليها
من بقايا لقوها لهيكل له جوانب
لقوا يا عزيزي ان هذه المدينه
كانت مبنيه فوق مغارات جيريه
فببساطه شديده انهارت
يعني كان فيه مدينه اه
وكانت تحتها حاجات مش مثبتاها
فقامت المدينه واقعه
هياكل المدينه ما اتحملتش فانهارت
دا اللي وكاله ناسا لقته
برغم يا عزيزي ان المدينه المكتشفه
ثانيه واحده
مش هي قصه قوم
ومدينه
خليني يا عزيزي اشرحلك
بقايا المدينه كان فيها فخار وعملات
تعود لسنه قبل الميلاد
بس الحقيقه ان ما فيش دليل
يربط هذه المدينه
بقصه عاد اللي موجوده في القران الكريم
اللي ممكن يكون حصل ان الجماعه دول
عايزين يعملوا للاكتشاف بتاعهم
فقالك احنا نقول ان هي المدينه
اللي موجوده في الثقافات الاسلاميه
فنعمل و
وننشر اكتشافاتنا وناخد مكافات وكدا
خد بالك يا عزيزي ان هما كمان ربطوها
بالمدينه المذكوره في الف ليله وليله
فغالبا حمله ويبدو ان هما نجحوا
بس يا ازاي الكلام دا
يعني هما هيلاقوا مدينه مفقوده
في نفس المنطقه
ما تطلعش هي هي
الحقيقه يا عزيزي مش عايز افاجاك يعني
بس اختفاء المدن في منطقه الربع الخالي
شيء جدا حاجه
طبيعه المنطقه صعبه
فيه عواصف رمليه كتير بتحصل
لو عايز يا عزيزي
تشوف دليل علي الكلام دا لايف
روح عمان
هتلاقي قريه اسمها قريه وادي المر
اللي من سنه بس بلعتها الرمله
مدينه موجوده اتبلعت عادي
احنا عندنا في الربع الخالي يا عزيزي
بنخفي مدن كامله
بمنحيها من علي وش الارض
بندفن المدينه تحت الارض
لحد النهارده يا عزيزي
قريه وادي المر موجوده
والمصورين بيروحوها
زي ما انت شايف في الصور كدا
جايز يا عزيزي التاريخ مش المفتاح الانسب
لفهم الربع الخالي
اللي للاسف طبيعه الرمله بتاعته
قادره انها تدفن حدوته
حتي لو كانت بحجم مدينه
طب ما تشوفلنا يا
مفتاح تاني في جعبتك
انت جبت جعبتك منين يا ولد
من عند بتاع الجعب
اه تمام ماشي
خلينا يا عزيزي نلجا الي الجغرافيا
كل يا عزيزي اللي شافوا الربع الخالي
شبهوا جغرافيته بالبحر
بحر الرمال العظيم
اللي ممكن تغرق فيه باقل حركه غلط
لانك علي يابسه ملامحها بتتغير طول الوقت
ما فيش ولا علامه ثابته
باقولك المدن بتتدفن
بس امامنا مساحه شاسعه زي البحر
مكان فيه كثبان رمليه
ارتفاعها بيوصل ل متر
ولو رجعنا لتاريخ جغرافيا المنطقه
هنلاقي ان الربع الخالي
كان بحر فعلا مش مجاز
تضاريس الشرق الاوسط اللي نعرفها دلوقتي
خلقتها تغيرات طويله وبطييه
او ما نسميه في عالم الجغرافيا
الانجراف القاري
انت قلت يا
الانجراف القاري
لا حول ولا قوه الا بالله
ودا عندك من امتي
يا عزيزي باتكلم عن ال
اكتب يا عزيزي عندك
التعريف المبسط اللي انا عامله بنفسي
الانجراف القاري هو نظام جيولوجي ديناميكي
اساسه ببساطه حركه عملاقه
لصفايح الارض التكتونيه
والتي تعرف في هذه المنطقه
بالصفيحه العربيه
اتمني ان انا اكون شرحت واوفيت في الشرح
وانت تكون فهمت واوفيت في الفهم
اني مش فاهم حاجه اشرحلي
بص يا عزيزي كوكب الارض دا
عباره عن صفايح حتت كدا
صفايح
هذه الصفايح بتخش
فيه حاجات تطلع وحاجات تنزل
كدا فبيحصل دا ال
ان فيه حركه
وان فيه حاجات بقي بتخش تحت حاجات وكدا
ببساطه دا تبسيط مخل
لو عايز تفهم اكتر روح للشرح اللي شرحته
الفكره يا عزيزي ان احنا عندنا حاجه
اسمها الصفيحه العربيه
هذه الصفيحه انفصلت عن افريقيا
عن صفيحه افريقيا
ولما دا حصل عملتلنا الصدع
ففتحتلنا حته اسمها البحر الاحمر
وخليج السويس وخليج العقبه
وبكدا اتشكلت ملامح المنطقه الحاليه
لو شفنا مصور
لمكان الربع الخالي
قبل وبعد هذا الانجراف هذا ال
هنلاقيه لم يكن الا جزء
من قاع بحر تيثس القديم
ال
يعني يا عزيزي لو كنت جيت
هذه المنطقه الوعره من مليون سنه بس
كنت هتعوم في قاع
محيط ال
ما تتفاجيش يا عزيزي
كل المنطقه المحيطه بالخليج
مش الربع الخالي بس
كانت حوض رسوبي لهذا البحر
في ال سنين اللي فاتوا يا عزيزي
نظم معهد ماكس بلانك
مشروع اسمه الصحاري القديمه
وباستخدام تقنيه الاستشعار عن بعد
هيلاقي المشروع في المنطقه
مش بس نهر واحد
انما شبكه انهار قديمه
وبحيرات قديمه
عددها يتخطي ال الاف بحيره
في يا
ايوه يا عزيزي
زي بحيره المندفن
جنوب غرب الربع الخالي
اللي عمرها
لما قيسناها بنظاير الكربون المشع
من ل الف سنه
الاكتشافات هترجح
ان المنطقه مش بس كانت عامره بالبشر
محطه اساسيه في هجره البشر الشهيره
من افريقيا لاسيا واوروبا
راحوا لشبه الجزيره
لانها كانت كلها انهار وعشب وبحار
كان فيه يا عزيزي
بالفعل يا عزيزي المشروع هيلاقي
ادوات حجريه لتجمعات البشر
عمر هذه الادوات قد يتجاوز ال الف سنه
وحفريات بتدل علي تنوع حيواني
لاكلات عشب ولحوم وبقر وافيال وفرس نهر
خليني اقولك يا عزيزي فرس النهر دا
محتاج لمسطحات ماييه عميقه
عشان واحد بالحجم دا ينزل يبلبلط
ما ينفعش ان الحفريات تبقي هنا
الا لو كان فيه فعلا ميه
وفي سنه هيتم اكتشاف تمثال ضخم
لحيوان من فصيله الخيل
التمثال دا عمره سنه
بيرجح وقتها ان الانسان مش بس عرف الخيل
دا كمان بقي يروضها
ودا يا عزيزي اكتشاف مهم جدا
لان ترويض الخيل حصل في اوروبا واسيا
من سنه بس
وكذلك شمال افريقيا
واقدم حاجه عارفينها لترويض الخيل
كانت في حضاره بوتاي في كازاخستان
ودا كان من سنه
فدا بيرجح ان الجزيره العربيه
ربما تكون اول مكان يروض الخيل في العالم
وان لم يثبت ذلك بالدليل القاطع
او الدامغ علي حسب انت فين
هنا يا عزيزي انا مش بارسملك
بحر رمال مخيف ومرعب
انما بحار ومحيطات وغابات واشجار
وبشر بتركب خيول وبتصنع ادوات وبتسافر
دا حتي سيد قشطه بيلعب في النهر
وبط يقوم فرحان من النوم
يغطس ويعوم ويقضيها لعب
عالم تاني خالص
مش باقي بقي من هذا العالم
غير اكبر مساحه رمال ممتده علي هذا الكوكب
العلماء بيرجحوا ان التحول المخيف دا
حصل من سنه بس
يا تري اللي حصل
الحقيقه اني ما اعرفش
لحد دلوقتي ما فيش اجابه حاسمه
بس لو حللنا اقرب جاره لالربع الخالي
الصحراء الكبري في شمال افريقيا
حسب كلام العالم ديفيد كيه رايت
ظهور الانسان بالرعي والحيوانات
بيخلق ما يسمي بالرعي الجاير
يعني يا عزيزي بالبلدي كدا
الحيوانات بتاعه البني ادمين
لما كانوا بياكلوا من العشب
كانوا بيخلصوا علي كل عشب المنطقه
في نفس الوقت
النباتات والعشب كانوا بيعملوا رطوبه
اختفاء هذه النباتات
وبالتالي اختفاء الرطوبه
خلي الشمس تعملنا صحرا
في عدم وجود نباتات وعدم وجود رطوبه
هيحصل جفاف كامل مع الشمس الحارقه
وبتتكون الصحرا
علي حسب النظريه منه لله الانسان
الحقيقه يا عزيزي
ان هو مش مجرم اوي يعني
علي حسب مثلا كلام جيسيكا تيرني
استاذه علوم الارض في جامعه اريزونا
الارض مرت بتغيرات مداريه كتير
يعني يا تغيرات مداريه
بمعني يعني مطر قليل
هيجبر البشر يتحولوا من الصيد للرعي
اللي بيامن ماشيه ومصدر غذاء اضمن
والرعي هيعمل جفاف زي ما شرحنا
انت حكيت قصه
مره من ناحيه التاريخ
ومره من ناحيه الجغرافيا
ومره من ناحيه الحيوانات
احكيلنا قصه
من عيون سكان
ولا هو خالي من السكان
لا يا عزيزي هو اقرب لانه عمي بالسكان
اه
هل فيه حد يجرو يحيا
في صحراء مخيفه بهذا الشكل
لو شفت يا عزيزي نباتات الربع الخالي
هتلاقي بعضها اسطواني
او عليه طبقه شمع
بتحميه من فقدان الرطوبه
نباتات مثلا زي دقن الشيخ اسمه كدا
النبات دا بينمو في اعلي الكثبان الرمليه
النبته اد كداهو بس الجذور نازله تحت جامد
عشان توصل لاي ذره ميه
غزلان الريم اللي عايشين في المنطقه
بيلحسوا ندي النباتات
وغزلان المها بتفضل تنقب
لحد ما توصل لجدور النباتات اللي مليانه ميه
اللي عايز اقوله كل مخلوق في هذه المنطقه
عنده ميزه تكيفه مع هذا المكان
لو فعلا عايز ينجو ويعيش فيه
والبشر اللي عاشوا هناك
مش استثناء من القاعده
حلقتنا يا عزيزي بدات
بفريق بريطاني بيموت في الجليد
لانه لم يحترم البييه اللي فيها
ولا عرف يتعامل معاها بادوات صح
قصه سكان الربع الخالي هي العكس تماما
السكان هناك عارفين كويس اوي
طبيعه المكان وصعوبته
لدرجه يا عزيزي لما تيجي تتكلم مع السكان
التحيه بتاعتهم قويتم
بمعني قواكم الله ربنا يقويكم
ردها بقي نجيتم او نجيتم
بمعني نجاكم الله
انت متخيل يا عزيزي الحاله
الحمد لله نجيت دا اول ما باشوفك
التحيه بتاعتهم هنا بتتمني القوه والنجاه
في المكان الصعب اللي اتولدوا فيه
حياه البدو يا عزيزي حقيقي صعبه
هتلاقيهم بيعملوا تريكات كدا
عشان يقدروا مثلا يتحركوا وسط هذه الصحراء
فبيعتمدوا علي النجوم
نجم زي نجم الشمال مثلا
عشان يقدروا يحددوا اتجاهاتهم
بينما البريطانيين ما نجوش في القطب الجنوبي
لما جابوا للجليد حيوانات ما تستحملهوش
زي المهور
البدو هيستانسوا حيوانات تساعدهم
علي تحديات الصحرا
زي كلاب الصيد
اللي بتقدر تصطادلهم الارانب البريه
اللي لا يمكن انسان لوحده كدا يلحق سرعتها
والجمل سفينه الصحراء
اللي اهل الجزيره روضوه من سنه
واستخدموه للتنقل من سنه
تخيل يا عزيزي
حيوان بينتج لبن وصوف ولحوم
وبيتحركله كيلو في اليوم
وبيستحمل الجوع والعطش لايام
ولو هبت عاصفه رمليه
فتحات مناخيره مطاطه بتحجب الرمال
فما تدخلش الرمله لريته
ورموشه طويله تحمي عينيه من الغبار
وجفنه الرقيق يخليه يشوف وهو مغمض
عشان الرمله ما تدخلش في عينه
رجله الطويله بتحميه من حراره الرمل
تخيل يا عزيزي حاجه زي الجمل
بتدي للبدوي تقريبا كل وسايل البقاء
طب يا
الجمل بيستفيد من البدوي
والله يا عزيزي اولا سيطره الانسان
دا
الانسان هو اللي بيوجه الجمل
للاماكن اللي فيها اكل وفيها ميه
فدا
انا اديك المخ والذكاء
وانت تديني الحركه والحمايه
والكبده الجملي
الجمل يا عزيزي للاسف
ما عندهوش حواس لرصد حاجات زي كدا
وهنا يا عزيزي بتلاقي
حلو اوي والناس شغاله مع بعضها
فهنا الغزال فاكر اتكلمنا عنه
يلاقي النباتات والعشب
البني ادمين يستخدموا ذكاءهم وذاكرتهم
فيعرفوا فين الغزال دا راح
ويفتكروا الاماكن اللي لقي فيها عشب او ميه
فيقوم بحمايه الجمل وباستخدام الجمل
اللي بيساعدهم في التنقل
يروحوا بيه ففاهم اللي بيحصل
فيه
الجمل هيكون حيوان اساسي لالجزيره العربيه
لدرجه ان الكاتب ريتشارد بولييت
في كتابه الجمل والعجله
بيقول ان وجود الجمل
هياخر اعتماد العرب علي العجله
لانهم ببساطه شديده مش محتاجينلها
بالعكس عندنا حيوان افضل بكتير
علي الاقل لو تهت وجعان ممكن اكله
لو عطشان ممكن ا
ثانيه واحده يا
فيه ثغره في اللي انت بتقوله دا
يا عزيزي الثغره
الغزلان بتلاقي ميه
فالبدو بيعرفوا وبياخدوا الجمال
هو فيه ميه في
هو معلش يعني تاني
مش خالي
معلش يعني ال من المطره السنويه
هيعملوا
سوال حلو يا عزيزي سوال ذكي يا عزيزي
المطر يا عزيزي بينزل بغزاره
علي سلاسل جبال البحر الاحمر
وبتتحول لسيول جارفه
علي السفوح الشرقيه للجبال
التربه بقي تحسها حارس مرمي
تمتص بقي الميه
ولان الجزيره العربيه بتميل للشرق
فبتاخد الميه رحله
من غرب الجزيره العربيه لشرقها
وبتعدي من تحت الربع الخالي
فتتحبس في طبقات الصخور وتعملي ابار
خليني اقولك يا عزيزي معلومه طريفه
اماكن نزول وتجمعات الميه
بتيجي منها تسميه منازل
منازل جايه من منزل
اللي احنا بنستخدمها في الحضر دلوقتي
دا المكان اللي بتنزل فيه الميه
حياه البدو بيبقي فيها انتقال
من منزل مكان نزول الميه لمنزل تاني
يفضلوا في المكان اللي اسمه المنزل
اللي فيه الميه دا لحد ما تخلص
وبعدها يقوموا رايحين منزل تاني
علي عكس منزلنا احنا في الحضر
بنفضل قاعدين فيه
الحياه يا عزيزي علي مر السنين
هتكون ثقافه خاصه
بالبدو اللي عايشين في المنطقه
فيها مثلا في هذه الثقافه
واجب الضيافه المقدس
لان لو عندك قبايل حياتهم كلها ترحال
فرص نجاتها هتتضاعف
لو كل مكان راحوله قدمولهم ضيافه
عشان كدا البدوي عار في حقه
لو ما ضايفش غريب
شرف ومكانه كل قبيله
بيحددها عدد الابار اللي ساهمت في حفرها
لانها يا عزيزي ببساطه شديده
قدمت حياه قدمت ميه للعطشان
في العالم اللي زي دا
الميه هي اكسير الحياه
يعني في عالم تاني
بس يعني لزوم الحلقه
ولزوم الشطه بتاعه الحلقه
وفي كل قبيله الكبار بيعلموا الصغيرين
ان هما ما يشيلوش نبات اخضر
ولا حتي مش اخضر
لان جايز تيجي مطره او ميه
وتحوله لزرع كويس
براعه وعبقريه بدو المناطق
في التكيف في كل حته في الصحرا
هتخلي المستكشفين البريطانيين
اللي حكينا عنهم في اول الحلقه
يطلبوا ودهم ودعمهم
زي مثلا بيرترام توماس
اول مستكشف اجنبي لالربع الخالي
اللي هيلبس زيهم ويتعلم لغتهم
ويبطل كحول وتدخين احتراما لتقاليدهم
عشان يساعدوه في رحلته
لا مواخذه يا بس
انا عندي ملاحظه ممكن معاك
اتفضل يا عزيزي
احنا يا
لما حكينا عن التاريخ وصلنا لاطلال
ولما حكينا الجغرافيا
اتكلمنا عن عالم ما بقاش موجود
وحتي لما حكينا واقع السكان
وصلنا لحياه عبقريه ولكنها كلها قسوه
فين يا الخير في المكان دا
ليه الناس لسه عايشه هناك
الحقيقه يا عزيزي ان الربع الخالي
ليست كل قصصه حزينه
الربع الخالي قد يكون خالي من الحياه
ولكنه مليء بالموت
وبالاخص موت كاينات معينه
اتدفنت واتعرضت لضغط معين
وهنا يا عزيزي تبدا قصتنا الاقتصاديه
لاعظم شهدته هذه البقعه
اللي تاريخها صعب وجغرافيتها صعبه
وحياه الناس فيها صعبه
فاكر يا عزيزي لما قلتلك ان الربع
ومنطقه الخليج كلها كانت حوض رسوبي
لبحر التيثش القديم
من مليون سنه فاكر
كفايه ذكريات بقي يا
تعبت من الذاكره
المحيط بيرسب فيه
طبقات من رفات الكاينات الدقيقه زي الطحالب
اللي اتدفنت في القاع
وفضلت تتكون فوقيها طبقات من الرواسب
وفي غياب الاكسجين
بتتكون ماده معروفه بالكيروجين
الماده اللي تحت الضغط والحراره
لملايين السنين
بتنتج منتج
هتموت عليه الناس دلوقتي عشان تفول
باتكلم يا عزيزي عن الوقود الحفري
النفط والغاز
الكاينات يا عزيزي
كانت بتتعرض ل
عشان تشيل من علينا
منطقه يا عزيزي الربع الخالي والخليج
بتشكل من مساحه اليابسه
لكن ماضي المنطقه
علي عكس القصص بتاعه الف ليله وليله
والاساطير اللي كنا بنتكلم عليها في الاول
خلي تحتها كنز حقيقي
بس مش مدينه بقي من الدهب ولا من الالماظ
ولا من الياقوت ولا الزبرجد
انما واسمع الرقم دا وركز فيه واكتبه ورايا
من النفط الخام في العالم
مش بس كدا يا عزيزي
كمان من الغاز الطبيعي في العالم
خليني اقولك يا عزيزي ان الهوس
بالمدينه المفقوده في التلاتينات زاد اوي
تقريبا في نفس هذه الفتره
منح الملك عبد العزيز
اول امتياز للتنقيب عن البترول
اتفضلي يا ايتها الشركه
اللي عايزه تدوري علي البترول
يلا عندك امتياز دوري
كانت هذه الشركه
شركه
واللي هتلاقي اخيرا
بعد التنقيب ل سنوات سنه
بير بترول علي تل جبل الظهران
المنطقه اللي بتحتضن حاليا مقر ارامكو
ارامكو اللي هي اكبر شركه نفط في العالم
ويمكن تبقي تالت او رابع اكبر شركه في العالم
واللي المملكه العربيه السعوديه
استحوذت عليها سنه
المثير يا عزيزي ان هذا ال
كان لا يمكن يحصل
الا مع وجود بدو الربع الخالي
اللي حكتلك عن حياتهم الصعبه
زي ما البدو ساعدوا المستكشفين
كانوا برضه هما ال
اللي ساعدوا الشركات والعمال
اللي ما كانوش يعرفوا حاجه
عن اتجاهات المنطقه
ولو اتسابوا ساعه واحده ممكن يتوهوا
ويموتوا من الجوع والعطش والعواصف الرمليه
يمكن اشهر هولاء الادله
كان خميس بن رمثان العجمي
اللي قاد ارامكو لكل اماكن حقول النفط
الراجل دا يا عزيزي اعترفوا بفضله وكرموه
لدرجه ان هما خلدوا اسمه
علي حقل وباخره نفط رمثان
تخيل يا عزيزي وتامل في الكلام اللي بنقوله
المكان الوحش القاسي المرعب
اللي بدا كمكان
كله اساطير وجن وعفاريت ومدن مفقوده
دلوقتي بقي معقل للثوره النفطيه
ثوره سمحت بمد الطرق
وتوفير تكنولوجيا لاستخراج المياه الجوفيه
وهندسه الري الحديثه
زي مشروع وادي الدواسر
اللي في شمال الربع الخالي
لو شايف الصوره يا عزيزي دا منظر مبهر
الحاجات الصغيره
الكور الصغيره اللي انت شايفها
كبيره جدا
تم يا عزيزي استصلاح
اكتر من هكتار في سنه
لدرجه ان اسراب الطيور
اللي هاجرت فوق الصحرا الجرداء
لمده سنين طويله
بدات تغير مساراتها
وتقولك لا هانزل هنا
بدات هذه المنطقه تبقي فيها
اعشاب وجنه من جديد وميه واكل
واللي تبقي من الصحرا والبحار
ما بقاش ماده للخوف والرعب
انما ماده للجمال الطبيعي
وللحضاره وللتكنولوجيا
في النهايه يا عزيزي
حكايه الربع الخالي
هي حكايه علاقه الانسان بالمكان
في الاول الانسان بتاعنا بيخاف
وبينسج حواليه اساطير مشوقه زي الكنوز
ومرعبه زي الجن والعفاريت
ولكن ببعض التواضع والتكيف
بيصبح هذا الانسان جزء من هذا المكان
وبيخلق جوا هذا المكان حياه مهما كان صعب
وبالمزيد من العلم والتكنولوجيا
بيقدر يحوله احيانا لجزء من منظومه
اجمل بكتير مما كانت عليه
دا يا عزيزي الكنز الحقيقي
اللي مش محتاج تخلقله اسطوره مشوقه او مرعبه
بس كدا يا عزيزي اخيرا وليس اخرا
ما تنساش تشوف الحلقات اللي فاتت
تشوف الحلقات الجايه
تنزل تبص علي المصادر
ولو احنا علي اليوتيوب نشترك علي القناه
تعرف يا عزيزي ان برغم الظروف الصعبه
اللي موجوده في الربع الخالي
الفراخ اللي هناك ما ماتتش كلها
الحمد لله يعني دا كرم من عند ربنا
بس يا عزيزي
كانت حلقه عن الربع الخالي
الحلقه التانيه بقي هنعمل عن نص عمي
الحلقه اللي بعدها ارباع خالتي
وان شاء الله نكمل ال بالعيله كلها
