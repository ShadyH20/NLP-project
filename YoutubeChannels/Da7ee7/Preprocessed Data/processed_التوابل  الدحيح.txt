مساء الخير انا كنت عايز
دا انا عارفك
مش مش حضرتك بتاع انا بحبه
لا دا دا دا
التاني دا المطعم اللي جنبي
انا بتاع ال
هو بيبيتك قدام التليفزيون
وانا ببيتك في الحمام
يا عم عارف يا عم انا بنكشك
بس انا مش مصدق
انت اللي هتعملي الفراخ بنفسك
ايوه هدوقك الوجبه الاوريجينال بقي
اللي هتاكل شفايفك وراها
الا صحيح يا حاج من باب التسليه يعني
الخلطه بتاعت الفراخ بتاعتك بتتعمل ازاي
مهو قدامك اهي
شويه فراخ بتبلهم وبقليهم
يا راجل يا عجوز احترم شيبتك
الفراخ سهله انا بسال عن الخلطه
اللي انت بتعملها بتعملها ازاي
لا لو سمحت
تبقي خلطه كبيره في مسيرتي لو قلتلك
طب هي فيها ملح صح
يا ابني البحر فيه ملح
فراخ عمك ساندرز مش هيبقي فيها ملح
طب الفلفل اللي مع الملح
ابيض ولا لازم اسمر
لازم اسمر في لجنه الاوسكار مش عندي
فلفل يعجبك حطه
يا حاج ما تخلينيش اتعصب عليك
قولي سر الخلطه التوابل
الحب يا ابني هو السر
انا بحب زبايني
بحبهم واحد واحد
حب مين يا راجل يا كداب
بتحب مين ولا مين
دا انت عندك فروع في بيتي
يا ابني الخلطه سر صنعتي
ولقمتي اللي بسترزق بيها
صعب اديهالك بدون مقابل
ومين قالك بدون مقابل
انا هقولك سر خلطه الجرين صوص
ياه الصوص ينزل جنب الفراخ
والناس تغمس الفراخ بالصوص وياكلوها
ارجوك قولي سر الخلطه
وهقولك سر خلطتي
ملوخيه ماما منال بص يا سيدي
اخرط الملوخيه حطها علي الشوربه المغليه
سمنه توم كزبره هي التقليه
طش التقليه علي الملوخيه
وسمعني الشهقه الشهيه
انت شيطان
انت شيطان
انت شيطان
لا
فيه حاجه بتتحرق
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
في تاريخ الحيوانات بيحكي ارسطو
عن طاير ضخم وشرس يشبه العنقاء
اسمه ال
من
او يا عزيزي طاير القرفه
اتسمي كدا
لانه كان بيجمع عيدان القرفه من اماكن مجهوله
ويبني بيها العش بتاعه
الكاين دا زي ما ذكر هيرودوت
في كتابه التاريخ
الطاير دا كان بيسكن شبه الجزيره العربيه
البلد الوحيد وقتها
اللي كان بيبيع القرفه للعالم
الطاير دا يا عزيزي عشان يقدر يتفادي اللصوص
اللي بيحاولوا ياخدوا القرفه
ويحطوها علي ال
كان بيبني اعشاشه علي منحدرات الجبال
او علي الشجر العالي
كان الحل الوحيد
عشان التجار العرب يسرقوا منه القرفه
ان هما يدبحوا
تيران ووحوش بريه ضخمه ويقطعوها
ويسيبوها في اماكن بحيث ان هذا الطاير
يقدر يشوف هذه اللحوم المتقطعه
وهما يستخبوا
لما يهجم يا عزيزي الطاير علي اللحمه
ويجيب التور كدا
ويحاول يشيله كدا ويطلع بيه علي عشه
كان العش ما يستحملش وزن التور فيقوم واقع
في الوقت دا التاجر سريع البديهه
بيجري بسرعه يلم القرفه
قبل ما يهاجمه هذا الطاير اللي بيشيل تيران
طبعا يا عزيزي ما انكرش
ان قد تبدو قصه خياليه عن طاير اسطوري
يمكن اخترعها العرب
عشان يفضلوا محتكرين بيع القرفه
ويبعدوا المنافسين
ان هما يعرفوا مصدر عيدان القرفه
والحقيقه يا عزيزي عندك حق في كل دا
الاغريق والرومان اشتروا القصه تماما
لدرجه ان هيرودوت وارسطو
كتبوا عن الطاير كانه فعلا موجود
السوال بقي هنا يا عزيزي
معلش مع كامل احترامي
للقرفه والحاجات الجميله اللطيفه
ليه ممكن شيء مش مهم زي القرفه
نحتاج نكتم عليه
ونخترعله قصص غريبه كدا عشان نحميه
خليني اقولك حقيقه
وهي ان القرفه كانت اغلي من الدهب
تخيلي يا عزيزتي تبقي شبكتك قرفه
حدوته طاير القرفه
يمكن اقل حاجه حصلت في سبيل تجاره التوابل
خليني اقولك يا عزيزي ان من نهم الانسان
انه هو يحصل علي هذه التوابل
انه تقريبا رسم الخريطه الحديثه للعالم
وحط ملامح للاقتصاد العالمي
واسس للعولمه بين القارات
يا لهوي كل دا بالتوابل
انا محتاج اخدها معايا الامتحان بقي
خليني يا عزيزي طبعا ابدا
بملوك المجالات كلها
المصريين
سكوت سكوت سكوت
في برديه ايبرس
واحده من اقدم البرديات الطبيه
سنه قبل الميلاد
كان وصفاتهم العجلايه فيها كراويه وكزبره
وشمر ونعناع وبذور الخشخاش والتوم والبصل
دا يا ثواني
هو التوم والبصل يعتبروا توابل
يعني هو توم وجيري دا
كرتون يا عزيزي ما نصحصح
بس حلو هذا السوال يا عزيزي
خلينا نتفق كدا
بيننا وبين نفسنا علي الاقل
ما هي التوابل وما هي اللي ليست توابل
التوابل هي مواد نباتيه
يا اما بذور زي الحبهان
او جذور زي الجنزبيل او العرقسوس
او لحاء شجر زي القرفه
او ورق زي الكاري وورق الغار
او فاكهه وهي يا عزيزي مختلفه عن الاعشاب
الاعشاب بتكون ورق او ازهار او سيقان نباتات
بنستخدمها عشان النكهه او تزيين الاكل
زي الريحان والكزبره والشبت
ممكن يا عزيزي بشيء من التجاوز
وانا اسف للي هيزعل مني
نقول الاعشاب طازه والتوابل مجففه
مش ها تفرق اوي كدا كدا الاتنين بنستخدمهم
عشان ندي طعم او لون للاكل
طازه او مجففه مطحونين زي الكركم
او سليمه زي بذور الشمر والخردل
احنا بنتكلم عن المواد النباتيه
اللي بنطعم بيها الاكل
البصل اسمهم بصلات النبات
بتطلع من الارض في شكل بصله
التوم توابل الفانيليا توابل
بناخدها من شجره اسمها الفنيليه
ودي يا من الفصيله السحلبيه
رغم يا عزيزي تهكمك يعني وان انت بتحاول
تعمل نمره وتضحك البنات في الفصل يعني
ففعلا فصيله الاشجار
اسمها الفصيله السحلبيه
بتاع شجره
بناخد من ثمارها مسحوق الفانيليا
ما قولك في السكر
هل السكر توابل
السكر يا عزيزي
بييجي من النباتات وبيدي نكهه للاكل
زمان كانوا بيعتبروه فعلا من التوابل
كان لسه قليل
وبيحتاج عمليه كبيره في حصده وتجميعه
فكان يعني قليل جدا
دخل انجلترا مع الجنزبيل
وباقي التوابل الاستواييه
وكانت الطبقات الغنيه بس اللي بتستخدمه
ترشه علي الاكل وتتبل بيه الاطباق
انما يا عزيزي
السكر اللي احنا نعرفه دلوقتي دا
لانه ليس جزء من نبات
دا مركب كيميايي خالص خالص مالص
مكون يا عزيزي من الجلوكوز والفركتوز
ادانا سكر ثنايي السكروز
يا ختي انتي سكر انتي
حتي اسمه كدا متدلع يا عزيزي
ثنايي السكروز
عارف زي مين يا عزيزي الملح
الملح ليس توابل
بجد يا
مع اعتذاري لطقم توابل ايكيا
فالملح بييجي من البحر واحجار الملح
خلاص يا عزيزي اتفقنا علي التوابل
نرجع بقي للتاريخ
البصل والتوم يا عزيزي
كان لهم اهميه خاصه جدا عند المصريين
وما زال وحياتك يا الطشه تشهد
في مقبره توت عنخ امون يا عزيزي
حطوا فصوص توم
وكانوا بينحتوا فصوص توم من الخشب
عشان تبقي طازه في الحياه الاخري
عشان لما ييجي يصحي ياخد شهقه الروح
لا يا عزيزي بجد هما كانوا شايفين
انها بتزود القدره علي التحمل
يقال يا عزيزي ان بناه الاهرام
كانوا بياكلوا بصل وتوم
عشان تبقي صحتهم قويه
مش بس كدا
وكانوا بيستوردوا توابل زي الهيل من اثيوبيا
اثيوبيا مشهوره بالتوابل البربريه
زي الجنزبيل والريحان
والكواراريما حد كدا من عيله الجنزبيل
وايضا بذور الاجوين او الكاروم
الحاجات بتنمو في اثيوبيا
التوابل يا عزيزي لم تكن فقط في افريقيا
رجال الحاشيه الصينيين
في القرن التالت قبل الميلاد
كانوا يا عزيزي بيحطوا قرنفل في بقهم
عشان لما يتكلموا مع الباشا الامبراطور عدل
ريحه بقهم تبقي حلوه
احنا هنبوس
الالواح الطينيه السومريه
في الالفيه التالته قبل الميلاد
كتبت عن نباتات بريحه منها الزعتر
في مكتبه اشور بانيبال
كلام عن النباتات العطريه
زي الكمون والينسون والكزبره
والتوم والزعفران والشبت
الرومان كانوا مسرفين في البهارات والاعشاب
كانوا يا عزيزي بيحطوه علي النبيذ
عشان يدي للنبيذ لون ونكهه
بيستخدموها في مسكنات وكمادات
ولازقات علاجيه
وزيوت عطريه بعد الحمام
وخلال الامبراطوريه الرومانيه القديمه
حصل طريق تجاري مع شبه الجزيره العربيه
عشان يوردولهم الكاسيا والقرفه وتوابل تانيه
يا عزيزي الفتره اللي حصل فيها
الحوار بتاع طاير القرفه وغيرها
طبعا يا عزيزي
كانت هناك منطقه تانيه كلنا عارفينها
ملعلعه بالتوابل
زي فين جنوب شرق اسيا
اللي فيها يا عزيزي جنه التوابل الهند
انت عارف يا عزيزي
كلمه بهارات متسميه علي
علي اسم الهند
الهند اصلا اسمها بهارات بالهندي
دا الاسم الانجليزي
زي كدا احنا اسمنا مصر
المهم يا عزيزي التجار العرب شقوا الصحرا
محملين التوابل واشياء غاليه تانيه
عشان يتاجروا مع الهند والصين
ويجيبوا منهم توابلهم
وتلاقت الثقافات واتاثروا ببعض
الادباء الصينيين خدوا من العرب حكاياتهم
والعكس حصل
ولكن ترانزيت التجار العرب
كان جزر جنوب شرق اسيا
استقروا فيهم وبنوا اسواق
كان فيه يا عزيزي
مجموعه جزر في بحر اندونيسيا
بينمو فيها القرنفل وجوزه الطيب
ال
نسبه للكلمه العربيه الملوك
العرب يا عزيزي سموها جزر الملوك
وبتتسمي ايضا جزر التوابل
عشان تعرف اهميتها
بعض يا عزيزي الابحاث بتقول ان هي الجزر
اللي عمنا مين كان بيدور عليها
كريستوفر كولومبوس
لما اتكعبل في امريكا
كان رايح يجيب بهارات
دا يا عزيزي كان كدا للتوابل
ان انت تكتشف امريكا
اكبر اقتصاد في العالم
الفايز في الحرب العالميه التانيه
لما كولومبوس راح امريكا
لقي عليها سكانها الاصليين
فافتكر
يبقي انا كدا وصلت الشرقيه
وسماهم الهنود الحمر
واعدم منهم يا عزيزي مليون انسان
ما نقدرش طبعا يا عزيزي
نحاسب التوابل علي هذا الموضوع
ولكنها كانت محرك البدايه
العرب يا عزيزي عاشوا
في جزر الملوك واتجوزوا من اهلها
وبرضه في باقي مناطق جنوب شرق اسيا
وبعد الاسلام
فضلت الحركه التجاريه مستمره
السكان المحليين يا عزيزي
عجبهم الدين الاسلامي
وفي القرن ال بتعتنق الطبقه الملكيه
في جزيره سومطره الاسلام
وينتشر الاسلام في المنطقه
يا عزيزي من مسلمين العالم
في اندونيسيا بس رقم كبير
المسلمين كمان اتاثروا بالروحانيه
اللي موجوده في البوذيه هناك
فبقي عندهم اتجاه تصوفي روحاني
حتي تلاقي مسلمين اسيا
بيغلب عليهم الطابع الصوفي
العرب يا عزيزي
كانوا بيشتروا التوابل والحرير وغيره
وتوصل للبحر الاحمر
وبعدها تدخل خليج السويس
حمد الله علي السلامه وصلنا مصر
ياه
وبعدين تركب النيل
ثم الي مواني البحر المتوسط
خصوصا اسكندريه
ومين بقي كان بييجي يبضع من هناك
مش جيلاتي عزه يا عزيزي
الطلاينه يا عزيزي ايطاليانو
تجار البندقيه
يا سلاح
لا يا عزيزي مدينه البندقيه فينيس
فينيس يا عزيزي او البندقيه
كانت محتكره تجاره التوابل
اللي بتيجي من الشرق الاوسط والاقصي لاوروبا
تخيلوا ولاد اللذين مغليين الاسعار جدا
طب يا جماعه حد يهم
يجيبلنا شويه توابل ونعمل منافسه
وقتها يا عزيزي البرتغال
كانت رايده الملاحه البحريه في العالم
وقرر ملك البرتغال مانويل الاول
يا
بس يا عزيزي
انه يعمل رحله استكشافيه
تجيب قرار هذه التوابل
وبعد عده محاولات
بعت المستكشف البرتغالي فاسكو جاما
الراجل دا يا عزيزي لقي المسلمين
مسيطرين علي التجاره وطرق الملاحه
فخد سفنه وخرج من اوروبا
ولف حوالين قاره افريقيا
عن طريق راس الرجاء الصالح
وزي ما كولومبوس ركن سفنه ونزل امريكا
عمك جاما
حود علي الساحل الغربي الافريقي
ما كانش يا عزيزي اول واحد يوصل
ولكن زيارته عززت سيطره البرتغال
علي الاتجار بالبشر
وبنوا المستعمرات البرتغاليه
عشان ينتجوا ثروه متزايده
من الافارقه المخطوفين
وبيعهم في اوروبا كعبيد
بعدها يا عزيزي بكام سنه
الاخبار تنتشر في اوروبا
وتدخل انجلترا واسبانيا
وهولندا وفرنسا والدنمارك
دور المجموعات يا
لا يا عزيزي
دخلوا عشان ينهبوا ثروات العالم
وموارد السكان الاصليين
ويقسموا القاره علي بعض حرفيا
بقولك خد انت ام فانيليا
متطرفه وعلي بحر
انا والله كنت واخدها لبنتي امبارح
بس لما شفت حضرتك
خد وانا هاخد اللي هي الحته
اللي فيها كركم وجنزبيل وشطه
المهم الرحله الاستكشافيه لفوكسو جاما
تكمل ويوصلوا لالهند
ويبدا ميلاد الامبراطوريه
الاستعماريه البرتغاليه في اسيا
بنوا مراكز اعمال في كوتشي كلكتا وجوا
اه يا بس مش حر
هو اللي حر
وبداوا يستحوذوا علي حتت اكتر في الهند
واستولوا علي ملقا في ماليزيا
ومناطق تانيه مهمه جدا في اسيا
ووصلوا لالصين
وسيطروا علي طريق التجاره
بين اليابان واوروبا
وطبعا يا عزيزي
اسبانيا عماله بتشوف الكلام دا وغيرانه
بس للاسف
ما عندهاش خبره بحريه زي البرتغاليين
وييجي شاب برتغالي يا عزيزي
ممكن تكون تعرفه اسمه فيرناندو ماجلان
سافر مع البرتغاليين وحارب معاهم
في الهند وماليزيا واندونيسيا
ولكن يا عزيزي
اتهموه بالتجاره الغير القانونيه
وعرض مسار جديد لتجاره التوابل
علي مانويل الاول ورفضه
فقام يا عزيزي تخلي عن ولايه لالبرتغال
اخص تيجي منك انت يا يا برتعالي
وراح يا عزيزي
اعاره في اسبانيا وخد الجنسيه
عمك تشارلز الخامس قالك
احنا ما صدقنا
حد بيفهم في الملاحه بقي وهيظبطنا
فاداله يا عزيزي سفن يبحر بيهم
وبراءه اختراع وحق احتكار لمده سنين
لاي طريق هيكتشفه وجزء من الارباح
وخرج فعلا من غرب اوروبا واتجه خلال مضيق
جنوب امريكا الجنوبيه اللي متسمي باسمه
يا سبحان الله يا كان المضيق عارف
ان هو ها ييجي فسمي نفسه ولا
بس يا عزيزي
ووصل عمك ماجلان
عشان الاسبان يكتشفوا ارخبيل
ويستعمروه تدريجيا
ويستقروا في جزيره التوابل تيدور
وتبدا حرب بينهم وبين البرتغاليين في تيرنيت
لحد ما يعملوا معاهده سرقسطه
الفلبين يا جماعه بتاعت اسبانيا
والبرتغال تاخد جزر الملوك
بتاعت جوزه الطيب والقرنفل
لان هما اول ناس حطوا ايديهم عليها
خليني اقولك يا عزيزي
الامبراطوريه البرتغاليه فضلت متوحشه في اسيا
لحد نهايه القرن ال
لما البرتغال هناك في بلدهم
دخلوا في حرب اهليه
فطبعا الملك فيليب التاني ملك اسبانيا
استغلها واستولي عليها
وحصل الاتحاد الايبيري ال
اتحاد بين البرتغال واسبانيا
وبدا يا عزيزي
انهيار المستعمرات البرتغاليه في اسيا
يا ساتر يا رب
مين هنا بقي يا عزيزي صحي من النوم
انجلاند وفرانس وهولند
بتاع
لا يا عزيزي
دخلت هولندا وسطت
علي ممتلكات البرتغاليين في اسيا
هناخدهم كلهم بتاعتي دول
تعالوا تعالوا
سيطروا علي ملقا وسيلان
وجزر الملوك وساحل مالابار الجنوبي
ومناطق كورومانديل وسورات
وايضا الجزء الجنوبي من جزيره تايوان
عشان يستخدموها كمقر لهجماتهم ضد الفلبين
اللي في ايد مين هه هه
لو قلت صح هديك جزيره
اسبانيا يا عزيزي
وتاخدها هولندا منها في النهايه
وتبني هولندا مستعمره ليها في اليابان
في القرن ال
عايله توكوجاوا الحاكمه في اليابان
تقلق يا عزيزي من البرتغاليين
لان هما بينشروا المسيحيه فتطردهم
وساعتها بتحتكر هولندا
التجاره بين اليابان واوروبا
لحد ما مين يشرف بريطانيا وفرنسا
الله يا دا عصابه فيه
مهو دا يا عزيزي من اهم الاسباب اللي بتشرح
ليه هناك دول فقيره وهناك دول غنيه
واحد يعني من الاسباب
كان هناك عصابه من شله دول اوروبيه كدا
لا بتاعتي ولا مش بتاعتي
ولا مش عارف ويتخانقوا
طب احنا يا شباب احنا دولنا احنا بقي
المهم عمتك فرنسا
بتبني كام مستمره بسيطه كدا
ولكن بريطانيا
بتوسع سيطرتها علي البنغال
وتاسس مستعمره في ماليزيا
علي جزيره بينانج
ويطردوا الهولنديين من سيلان ويسيطروا عليها
وعلي جزر المالديف اللي جنبها
مهو عشان نروح نصيف بقي
وبعد نزاعات مع فرنسا وهولندا
خدوا معظم ممتلكاتهم في الهند
عشان تبقي القوه الاوروبيه المهيمنه
علي المنطقه
وينشيوا ما يسمي بالهند البريطانيه
ال
وتفضل بريطانيا تتوسع تتوسع تتوسع
لحد ما تستولي علي مانيبور واسام واراكان
وسيكيم ومقاطعه بورما السفلي
ويرجعوا يتوسعوا في ماليزيا
وياسسوا مستعمره في سنغافوره
ويسيبوا هولندا بقي في سومطره
ويعترفوا بسيطرتهم علي اندونيسيا
عشان تتخلي هولندا عن ممتلكاتها في الهند
واستمر يا عزيزي
الزحف البريطاني في اسيا
دا يا عزيزي كان موجز لتاريخ
لاستعمار الاوروبي في اسيا في السريع منه
خليني اقولك يا عزيزي ان التوابل
اللي كانت في وقت ما هديه للبلاد
بقت لعنه عليهم
بقي يا ريتني ما كان عندي توابل
السعي ورا التوابل والبهارات
اللي بتتحط علي الاكل
مش الاكل نفسه حتي
شكل تاريخ بعدالته ودمويته
وهنا ييجي السوال ليه
اللي في التوابل مجنن البشريه كدا
وبالاخص الاوروبيين
ما تطفحوا وانتم ساكتين يا اوروبيين
هشرحلك يا عزيزي
ليه التوابل ساحلانا وراها
وهقولك يا عزيزي
اسمع بقي المفاجاه اللي هفجرها مستعد
التوابل سموم

التوابل سموم

انت هتجيني هنا يعني انا مش هعرفك
النبات يا عزيزي يعتبر كاين فريسه
الفريسه يا عزيزي بتحتاج اليه دفاع
عشان تنجو من المفترس
زي مثلا انه يكون عندها مخالب
عشان لو مسكتها تخربشك
او تعرف تغير لون جسمها
عشان المفترس ما يشوفهوش
كذلك النباتات
المفترسين هم اكلات العشب والنباتيين
بعض النباتات يا عزيزي
بتدافع عن نفسها عن طريق الاشواك
زي الصبار مثلا او شجر اللمون
او مثلا تبقي شجره طويله زي نخله البلح
او يبقي عندها جلد تخين او لحاء زي الكافور
لكن اشهر اليه دفاع عند النباتات
هي الدفاعات الكيماييه خطر
النبات بيخزن كميه
من الكيماويات السامه في جسمه
لما تتاكل من اكلات العشب
فيا تموتهم يا توجع بطنهم
يا تسببلهم بعض المشاكل
فهنا اللي كل
يتعلم ما عادش يقرب من دا تاني
زي يا عزيزي مثلا الضفادع السامه
السم بيبدا يترسب في جلدها علشان ما تتاكلش
كذلك الموضوع في النبات
يسيب سمه في الفواكه او في الساق او الجذور
الفلفل الحراق مثلا يا عزيزي
فيه ماده كيمياييه اسمها كابسايسين
الماده يا عزيزي
ميزتها انها مهيجه للثدييات
اللي عندها في لسانها مستقبلات تذوق معينه
فتيجي هذه الكابسايسن
تخش في لساني تعمل
فالحيوان يحس وما عادش يقربلها

هناك حيوان حبها
هذا الحيوان يا عزيزي
مش محتاج اقولك هو الانسان
لانه بيحب الشطه
قالك دا دا جامد اوي
اما اكل منه اكتر
والنبات يا لهوي يا لهوي كانت
استراتيجيه الدفاع بتاعتنا
احنا يا عزيزي خلاص
تجاوزنا مرحله الاكل عشان ما نموتش من الجوع
ودخلنا خلاص مرحله ال
احنا بقينا نتوتر ناكل
مش اللي هو نتوتر عشان مفيش اكل
لا نتوتر ناكل
وهكذا يا عزيزي لباقي التوابل
السموم يا عزيزي بقت مجرد طعم جديد
لان احنا عندنا تحمل اعلي
ومعالجه اعقد للسموم
من الكاينات الصغيره زي الحشرات
واسال يا عزيزي
اشرس مفترس للنبات علي الارض
الكاينات الاشرس يا عزيزي
هما ال المحللات
الكاينات الحيه زي البكتيريا والفطريات
السموم يا عزيزي المتخزنه في هذه النباتات
بتمنع فعل التحلل
بتاع البكتيريا والفطريات
بدون هذه الكيماويات المحللات هتاكل النبات
نسيب يا عزيزي النباتات ونبص علي البشر
بالنسبه للقدماء اللي كانوا بيصطادوا
بقره او ماموث عشان ياكلوا منه
ومش عارفين بقي يسيبوا الباقي في التلاجه
فهنا يا عزيزي لو انا عندي
كيماويات معينه تمنع البكتيريا والفطريات
من انها تحلل حته اللحمه اللي انا حافظها
ما تيجي يا انسان ما تشوف
الفاكهه الحمرا اللي بتشطشط بقي
لو انت حطيتها علي الاكل بتاعي
اللي انا عايز احافظ عليه دا
او لو لفيت اللحمه بشويه ورق شجر
من اللي ليهم ريحه نفاذه كدا
وفعلا يا عزيزي
الحاجات كانت بتاخر بوظان الاكل
ودا خلي النباتات
علي الرغم من قله اضافتها للاكل
لكن هي تقريبا بقت بنفس اهميه الاكل
لان من غيرها الاكل هيتحلل ويبوظ
فالسموم خليتنا قادرين ننجو في اوقات
مش عارفين نجيب فيها اكل جديد
ولو الاكل باظ نحطها عليه
تغطي الريحه الوحشه او الذفاره
وبالتالي اللي يقدر ياكل اكل متبل اكتر
هيبقي اكله اكثر امانا
بالتالي يا عزيزي التوابل البسيطه
بشكل ما مفيده لوجودنا لحياتنا
فكان بشكل او باخر جسمنا
لازم يتعود انه يستمتع بطعم هذه السموم
ويطلبها ويحارب ويحتل قارات عشانها
ويتمزج بطعمها
لكن الازمه يا عزيزي ان توزيع التوابل
لم يكن عادلا في كل المناطق
ازاي يا
جايلك في الكلام
لما تخاف يا عزيزي علي الاكل يبوظ
بتحطه في التلاجه
ليه عشان البكتيريا يا عزيزي بتحب الدفا
انا كمان
كل ما كان الجو حر كل ما الاكل باظ بسرعه
كذلك الامر يا عزيزي
بالنسبه لجغرافيا الكوكب
المناطق الحر فيها اعلي نسبه
واكثر تنوعا في التوابل
ما احنا يا عزيزي
الاكل لو سيبناه هيبوظ لان الدنيا حر
فلازم يبقي عندنا هذه التوابل
اللي نقدر نرشها ونحتفظ باكلنا
زي المناطق الاستواييه وشبه الاستواييه
تحس يا عزيزي الاستواييه
محافظه عندنا في مصر مش عارف ليه
عشان النباتات تدافع عن نفسها ضد البكتيريا
النباتات في هذه المناطق الحاره
كانت محتاجه كيميا اكتر تقدر تساعدها
انها تحافظ علي نفسها من التحلل
ولكن المناطق البارده
اللي هي زي اللي في اوروبا كدا
النباتات ما كانتش محتاجه تعمل كدا
وبالتالي ما كانتش بتطلع توابل
وبالتالي الاوروبيين ما كانوش بيلاقوها
في المناطق المعتدله والبارده
العكس بيكون الصحيح
درجه الحراره ممكن تنزل تحت الصفر في الشتا
فالاكل هيبقي كويس لو سيبته في الشارع
ومش محتاج تتبله
ولا تحطه في تلاجه ولا الحاجات
وتخزين وحفظ الاكل مهم جدا في الشتا
لان الاكل اقل
الحيوانات بتعمل بيات شتوي
والنباتات بتكش
فالوقت اللي بنحتاج نحفظ فيه الاكل
هو الوقت اللي ما يبوظش فيه
ولكن في المناطق الاستواييه والحاره
محتاجين نخزن الاكل في مواسم الجفاف
لان الجفاف بيخلي الاكل اقل والحراره عاليه
فلازم هنا نتبل والا الاكل هيبوظ
عشان كدا يا عزيزي الاكل الانجليزي مايع
والاكل الهندي خطير
دا يا عزيزي خلي الاوروبيين
يجوبوا الكوكب عشان يجيبوا توابل
الله يا جماعه طب ما كان موجود
ما كانش وقتها يا عزيزي
الحركات
ومن قبلها حركه تجار العرب وطريق الحرير
اسست للعولمه لحد كبير
اول يا عزيزي ما البشر قابلوا بعض
ولقوا شكلهم مختلف
عملوا زي كاينات مش عاقله
شافوا قطيع مختلف عن القطيع بتاعهم
ارتبكوا وخافوا وقتلوا وظلموا بعض
ولكن يا عزيزي في النهايه كلنا بني ادمين
وكلها جايه عشان رشه جوزه الطيب والكمون
قد تبدو يا عزيزي التوابل منتج تافه
ولكنه سبب كوارث علي الكوكب
وبشكل ما رسم شكل العالم الجديد
بس يا عزيزي اخيرا وليس اخرا
ما تنساش تشوف
الحلقات اللي فاتت والحلقات الجايه
انزل بص علي المصادر
ولو احنا علي اليوتيوب اشترك علي القناه
اخيرا وليس اخرا يا عزيزي
حابب ان انا اقترح عليك نظريتي
في الحفاظ علي الحبيب
يا هذه النظريه
النظريه يا عزيزي بتقول
عليك للحفاظ علي الحبيب تتبيله
دا يا عزيزي كونسبت تتبيل الحبيب
ناخد الحبيب كدا رشه كمون رشه كزبره
كدا يا عزيزي بنحافظ علي الحبيب
بس يا عزيزي لو سمحت قرب مني كدا
بحافظ عليك
