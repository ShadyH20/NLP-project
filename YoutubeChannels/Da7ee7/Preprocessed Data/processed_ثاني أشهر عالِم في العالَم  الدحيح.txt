نيوتن
قلب نيوتن
هنتجوز امتي

سوال عجز العلم عن اجابته
نعم
باهزر يا حبيبتي
انتي عارفه بقي شغل العلماء بقي وكدا
انا الفتره شغال علي نظريه
لو طلعت صح
هتغير منظورنا عن الكون كله
والله
نظريات يا اخويا
مش عارف لسه
مستني اما الوحي ينزل عليا
اه
القرف دا تفاح
كمل يا نيوتن كنت بتقول
كنت باقول اني مستني اشاره او علامه
حاجه تقدر ترشدني ل
هي الشجره بايظه ولا
اف مالك يا نيوتن
شجره وبتطرح
هو يعني ما فيش طرح غير علي دماغ امي
طب نرجع لموضوعنا جبت الشبكه
اه الشبكه
موضوع الشبكه دا انا كنت عايز اكلمك فيه
مش حاسه ان الشبكه بقت موضه قديمه شويه
يعني مثلا
دا كدا كتير
ثانيه واحده
انا ازاي ما فكرتش في الموضوع دا قبل كدا
موضوع
كل ما اجي اتكلم في موضوع جوازنا
تفاحه تقع عليا من الشجره
اه
وتفتكر دا معناه
دا معناه يا شيماء ان فيه قوه خفيه
قوه بتشد التفاحه لتحت فتقع عليا
قوه قوه
القوه تبقي
قوه الحسد
اه
خيار
طب ما فيش شويه جبنه بقي
شويه جبنه عشان نفطر
لا وحياتك ما فيش رجاله
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
خليني يا عزيزي اكلمك
عن ليله بارده جدا
دا يا عزيزي علي حسب التوقيت القديم
لو انت مقدم الساعه
او ظابط علي التوقيت الجديد
فهيبقي تاريخ النهارده
وقتها في مزرعه وولستورب
في مقاطعه لينكولنشاير في انجلترا
هتحصل حاجه يا عزيزي
هتغير كل تاريخ البشريه
حاجه ما كانتش المفروض تحصل دلوقتي
كانت المفروض تحصل بعد شهور
صوت صويت عالي بيملا المكان
ستات كتير متجمعين في اوضه واحده
ومنهم ست بتصرخ
بتنازع المخاض اللي جالها بدري شهور
وناس تجري وناس تجيب ميه سخنه
وناس تنادي الاسعاف اتاخرت ليه
المهم يا عزيزي
بعد ساعتين او من النزاع والالم
بيوصل بطل حلقتنا
بيوصل رضيع فرصه في النجاه قليله جدا
لان حجمه بيكون صغير جدا جدا
لدرجه ان امه هانا ايسكوف
بتقول انها كانت ممكن تحطه في الشعير
ما كانش يا عزيزي متوقع
لهذا الطفل خالص انه يعيش
ولكن هذا الرجل عاش
وهيبقي السبب في تحويل
من طلاب مصر من علمي لادبي
هربا منه ومن افكاره
وزي ما هنشوف في هذه الحلقه من جنونه
اسحاق نيوتن يا عزيزي
اتولد لاسره بسيطه جدا
والده كان بيشتغل مزارع
واتوفي قبل ما يتولد ب شهور
ووالدته قررت هنا انها تسميه علي اسم باباه
فبقي اسحاق اسحاق نيوتن
امه يا عزيزي عاشت معاه
اول سنين في حياته
وبعد كدا قررت تتجوز
راحت اتجوزت شخص غني اسمه بارناباس سميث
فراحت عاشت معاه وحلقت للطفل اسحاق
وسابته عايش مع جدته
الموضوع دا يا عزيزي
اثر جدا في نفسيه نيوتن
وخلاه دايما يميل الي الوحده والعزله
لدرجه يا عزيزي ان هناك اقاويل بتقول
ان عمره ما اتجوز بسبب هذا الموضوع
لما نيوتن يا عزيزي هيكبر
ويبقي عنده سنه
هيكتب في ليسته الخطايا بتاعته
ان هو في مره اتعصب
علي امه وجوز امه سميث
وهددهم ان هو يحرقهم صاحيين
يا نهار اسود يا
ازاي يفكر في الموضوع دا وهو عنده سنه
عايز يحرق امه
يا عزيزي خليني اقولك
ان كانت خطيه من وسط
ففيه كارثه تانيه هو عملهم
في الفتره اللي عاشها نيوتن مع جدته
بيقال ان خاله ويليام ايسكوف
هو اللي اهتم بيه
واداله الكتب القديمه بتاعته
وهنا بدا فضول نيوتن يكبر ويكبر
وبدا يسال اسيله اكبر من سنه
وبدل ما ينزل يلعب
مع الاطفال اللي حواليه في الشارع
كان بيقعد يصنع نماذج لطواحين الهوا
اللي كان بيدورها بالفيران
هو يا عزيزي نظرا للظروف اللي اتولد فيها
كان طفل غريب شويه
مش بس يا عزيزي
نيوتن كان بيعمل اختراعات
دا كمان احيانا بيعمل الادوات
اللي بيعمل بيها الاختراعات
وسنه بيموت جوز الام
وبيعيش نيوتن مع امه وجدته
واخواته اللي ما كانوش اشقايه
وبتقرر جده نيوتن
انها تبعته للمدرسه عشان يدرس
مدرسه الملك للقواعد المجانيه
اللي كانت في مدينه تانيه
بعيده حوالي اميال عن بيته
هنا نيوتن بدل ما كل يوم
هيروح يضرب المشوار
هيعيش مع عيله تانيه اسمها عيله كلارك
وهناك هيقابل الصيدلي ويليام كلارك
اللي هيكون موثر جدا في حياته
من سن ل سنه
نيوتن هيعيش حياته مع ويليام كلارك
وقتها نيوتن اهتم جدا
بالصيدله وعلم الكيميا
واتعلم من ويليام خلطات الادويه والاعشاب
انت اكيد بتحكيلنا الحته
عشان تمهدلنا ازاي بقي عبقري
ولما يخش المدرسه هيقهر مدرسينه
ويبقي هو ال
للاسف يا عزيزي تقارير المدرسه
كانت بتقول ان هو طالب خامل وغافل
كان ضايع والمدرسين بيشتكوا منه
هنا قررت امه سنه
ان بلاها تعليم خالص
يعني هتطلع يعني يا
عالم هيغير التاريخ
انت يا لا يا يا لا
تروح تشوفلك صنعه تزرع ارض زي ابوك
ولا اقولك علي حاجه
احنا لسه وارثين من جوز امك
فانت تيجي تدير
الشيون والاملاك والعقارات اللي سابها
وبالفعل يا عزيزي خرجته من المدرسه
واسحاق نيوتن كان مهدد
انه يشتغل في ال
تخيل يا عزيزي اسحاق نيوتن
كان هيبقي بيبعتلك رسايل علي ال
يقولك عزيزي العميل
مهتم بوحدات سعرها يتعدي ال مليون بس
الحقيقه يا عزيزي ان الحمد لله
للعلم والتكنولوجيا وكل ما هو قادم
نيوتن لم يفلح كسمسار عقارات
ولا في الغيط ولا صنايعي
وهنا اتدخل خاله واقنع امه
انها ترجعه المدرسه تاني
لكن المرادي نيوتن بينتقل وبيعيش
مع مدير المدرسه ذات نفسه
الاستاذ هنري ستوكس
هنري مش بس هيهتم بنيوتن وتعليمه
دا كمان هيقنع الست والدته
انها تدخله الجامعه كمان
لان نيوتن علي عكس المره الاولي
اللي راح فيها المدرسه
وقالوا عليه انه خامل وغافل
المرادي اظهر شغف ونبوغ اكاديمي
وسابلهم بصمه عظيمه في المدرسه
بصمه حرفيا يا عزيزي
كان كاتب اسمه علي ال زيك
بس ما كانش كاتب بقي
للذكري الهباب وايام العذاب زيك كدا
المهم يا عزيزي
نيوتن لما بقي عنده سنه
وبعد مناقشات ومفاوضات
بين مدير المدرسه واهل نيوتن
وفي ظل رفض ام نيوتن
ان الواد يخش الجامعه ويفلح
بتوافق ام نيوتن اخيرا انه يدخل الجامعه
وبالفعل سنه نيوتن يا عزيزي
بيلتحق بكليه ترينيتي في جامعه كامبريدج
ما شاء الله يا
يعني الواد يوم ما يشطح ينطح كدا
يخش جامعه الجامعه العريقه
اللي متخرج منها
الاستاذ
عزيزي في القرن ال
الوضع في كامبريدج كان مختلف شويه
اولا
عمر عبد العزيز الجمال ما كانش اتولد
ثانيا الجامعه لم تكن بالحال
اللي هي عليه النهارده
صحيح وقتها كان ظهر نظريات لعلماء عظام
زي كبلر وجاليليو جاليلي
الا ان جامعه كامبريدج العريقه
كانت لسه بتدرس نظريات ارسطو وافلاطون
اللي بتقول ان الارض مركز الكون
هي يا مش مركز الكون
لا يا اخويا انت اللي مركز الكون
يا عديم الوعي يا مغيب انت يا قمر
الموضوع دا كان مضايق نيوتن جدا
خلال فتره دراسته
نيوتن يا عزيزي كان حابب
اعمال الفلاسفه الجداد زي ديكارت
واعمال الفيزياييين الجداد زي جاليليو
فكان تلاقيه يتجاهل منهج الجامعه
ويذاكر لوحده نظريات الفيزيا والرياضه
كمان كان مهتم جدا بعلم الفلك
بس للاسف ما كانش بيفهمه اوي
عشان معلوماته في الهندسه لم تكن كفايه
ما كانتش كفايه انه يفهم حركات النجوم
فكان بيذاكر
من كتاب اسمه العناصر لاقليدس
زي ما انت كدا
بتحسن مستواك في حاجه بالكتب الخارجيه
نيوتن ما اكتفاش بكدا
دا كمان اهتم جدا بعلم البصريات والضوء
وكان بيقضي ايام وايام
في تجاربه علي الضوء
في ظل يا عزيزي
ما نيوتن كان في حاله من البهجه
عمال بيتعلم هنا ويدرس هنا
ويعرف عن دا ويعرف عن دا
هيحصل يا عزيزي زي ما حصل للبشريه في
وباء بيوقف حركه العالم
بيقتل تقريبا تلت سكان اوروبا
وفي بعض المدن بيقتل منها
الطاعون الاسود
قد تتخيل يا ابو حميد
ان دا اكيد عطل نيوتن
ولكن خليني افاجاك
ان كانت نعمه حصلت لنيوتن
يا نهار اسود يا
ليه كان شمتان في الناس
الخطايا بقوا ولا
الحقيقه يا عزيزي ما نقدرش نقول
ان نيوتن كان له موقف من الطاعون
ولكن باثر رجعي نقدر نبص في التاريخ
ونلاقي ان هناك اكتشافات علميه مهمه
حصلت لنيوتن بسبب الطاعون
وبسبب الحال
اللي كان المجتمع وقتها فيه وقت الطاعون
الطاعون مهد الطريق
لاحد اشهر افكار نيوتن
بسبب اجراءات زي التباعد الاجتماعي
والوفيات الكتير السريعه
كليه ترينيتي قفلت
ورجع نيوتن للمزرعه
والبيت اللي اتولد فيه
وبدل ما نيوتن يعمل بسكوت ال دقايق
ويرش اكياس السوبر ماركت
حصلتله حاجه اهم بكتير التفاحه وقعت
المشهد الاشهر في حياه نيوتن
اللي هناك خلاف
علي اذا كان حصل ولا لا
في المكان دا يا عزيزي في المزرعه
التفاحه وقعت علي راس نيوتن
للامانه العلميه يا عزيزي
لا يوجد مصدر موثوق
بيقول ان التفاحه وقعت علي راس نيوتن
غالبا الصوره بتاعه نيوتن وهو قاعد
والتفاحه وقعت علي راسه
غالبا خيال كاتب
او خيال مصور او خيال رسام
ولكن علي حسب كلام الكاتب ويليام ستوكلي
في كتاب مذكرات حياه ال
بيقول ان كان فيه تفاحه
وغالبا هذه التفاحه وقعت بالفعل
مش بالضروره
تكون وقعت علي راسه بنفس الطريقه
وفي نفس الوقت تلهمه بهذه الفكره
لان الحياه يعني
ليست بهذه السينماييه والرومانسيه
الا ان اللي نقدر نقوله
ان التفاحه وقعت وهو شافها
وفي وقت او في اخر وقوع التفاحه دا
اثار عنده فضول تجاه سوال مهم جدا
سوال بديهي جدا ليه التفاحه وقعت
علي خط مستقيم بشكل عمودي ناحيه الارض
ليه ما وقعتش بالجنب مثلا او بزاويه ميل
وليه ما طلعتش لفوق
الحقيقه يا عزيزي
الموضوع خد من نيوتن حوالي سنه
عشان ينشر اجابه هذا السوال
نيوتن كان مقتنع ان موضوع القوه الخفيه
ال
اللي بعد كدا هتتسمي بالجاذبيه
مش مقتصر بس علي الارض والتفاحه
لا حاجه بتاثر علي التفاحه
وبتاثر علي الاجسام الفلكيه الكبيره
اللي فوقنا
هي حاجه غالبا في كل الاجسام الفلكيه
حاجه موجوده في السما والارض وما بينهم
الموضوع بس كان فيه مشكله صغيره شويه
المشكله يا عزيزي وقتها ان علم الرياضيات
ما كانش قادر يفسر الحركات
ولا قادر يوجد تفسير للظاهره
هنا يا عزيزي نيوتن فكر ببساطه
الموضوع بسيط
انا ما عنديش رياضيات تساعدني
فعمل رياضيات
نيوتن قرر يعمل لنفسه
علم رياضيات خاص بيه
حاجه كدا يمشي بيها نفسه
نيوتن يا عزيزي هيعمل فرع في الرياضيات
اسمه التفاضل والتكامل
انت قصدك يا
انه هيطوره يعني
لا هيعمله
يا نهار اسود يا
عمل علم التفاضل والتكامل
اه يا عزيزي امال
دا انا نسيت اقولك ان هو في السنتين تلاته
اللي هو كان شغال فيهم في الموضوع دا
اكتشف القانون العام
لمفكوك ذات الحدين ال
عارف ال
فاكر يا عزيزي سوال الحد الخالي من س
اهو نيوتن هو اللي عامل السوال دا
وسنه وهو عنده سنه
بيتوصل نيوتن لاختراعات واكتشافات ثوريه
في علم التفاضل والتكامل
والحركه والبصريات والجاذبيه
ولكنه ما بينشرش حاجه
من الحاجات اللي قلتهالك كلها
بيكتشف الاكتشافات ويحطها في الدرج
بتفضل يا عزيزي الحاجات
في الدرج لمده سنه
لحد ما هيتم نشرها سنه
عشان كان بيقول ان وقتها
الحاجات كانت حدس مجرد احساس
ان هي الدنيا بتمشي كدا
ان المعادلات
لو استخدمنا معاها الرياضيات هتنجح كدا
والفتره في حياته
من سنه لسنه
بيسموها بالسنوات الرايعه
اللي هو يا عزيزي فيه طاعون
قتل حوالي خمس البشر في العالم وقتها
بس الحمد لله نيوتن كان
وعمال يعمل اكتشافات علميه
نيوتن يا عزيزي ما كانش واقف
عند الرياضيات والفيزيا بس
نيوتن كمان كان مهتم بالبصريات والضوء
واي حاجه كانت بتيجي في باله كان بيجربها
يقال انه مره خد ابره خياطه طويله وحاده
ودخلها في جفن عينه
الحته اللي بين العين والجمجمه
عشان يشوف بس هيحصل
الله طب ما كدا يا مش هيشوف
الحقيقه يا عزيزي ما حصلش حاجه
ونيوتن بس سجل انه شاف
دواير ملونه بعد الحركه
في مره تانيه يا عزيزي
نيوتن فضل يبص في الشمس
في مرايه بعين واحده
لحد ما بقاش شايف حاجه
غير الازرق والاحمر
بس اتصاب بالعمي فيها لمده ايام
ولكن الحمد لله ربنا سترها
وخف بعد فتره
تجارب نيوتن الغريبه
كانت هتموته في اوقات كتير
وعلي حسب كلام ال دبليو جونسون
فبيقال انه عاني من تسمم الزيبق
وهو بيحاول انه يحول العناصر
من عناصر عاديه الي عناصر ثمينه
زي الخيماييين بيحول التراب دهب
كمان اهتمام نيوتن الشديد
بعلم البصريات دا
خلاه يقترح اقتراح غريب حبتين
وهو ان الضوء الابيض في الحقيقه مش ابيض
وهو في الواقع نتاج خلط
جميع الوان قوس قزح مع بعض
وقتها يا عزيزي الكلام دا هيبقي اقتراح
بعد كدا هيتحول لاكتشاف
اكتشاف قادر يفسر بعد كدا
ظاهره الانحراف اللوني
اللي في التليسكوبات
اللي كانت موجوده وقتها
الظاهره بتخلي الالوان تظهر
بشكل مش دقيق
عشان نيوتن يحل هذه المشكله
عمل تليسكوب خاص بيه
بيستخدم فيه المرايات بالاضافه الي العدسات
مش بس عدسات
زي بتاعه التليسكوبات اللي موجوده
لا دا زودلها مرايات
وبكدا قدر يحل مشكله موجوده وقتها
وهي مشكله تشتت الضوء
ودا خلي صور التليسكوبات
تبقي واضحه ودقيقه اكتر
ولحد النهارده
تليسكوب نيوتن والتليسكوبات العاكسه
اللي منها تليسكوب هابل الفضايي
بيعتبروا الدعامات الاساسيه لعلم الفلك
ومع الكثير من الانجازات بنوصل لسنه
لما يا عزيزي بيتم تكريم نيوتن
ويتعين رييس لقسم الرياضيات
في جامعه كامبريدج
مكان مدرسه السابق اسحاق بارو
وسنه نشر نيوتن مقال عن موضوع مهم
وهو ان الابيض مزيج من الالوان التانيه
وان الالوان بتتشكل
نتيجه انكسار الضوء الابيض
في الوقت دا يا عزيزي الناس كانت مقتنعه
ان اللون دا مزيج من النور والضلمه
وكان العالم العظيم روبرت هوك
من انصار هذه النظريه
وفضل ينتقد كلام نيوتن
وينتقد اساليبه وشروحاته
خليني اقولك ان في الوقت دا
الناس العاديه كانت ماسكه
في الافكار القديمه بايديها وسنانها
ودايما بينتقدوا المجتمع العلمي
الانتقادات يا عزيزي
خلت نيوتن يبقي متردد
وياجل نشره لافكار كتيره
عن اكتشافات مهمه بيعملها زي الجاذبيه
نيوتن مش بس هيتردد
في انه ينشر افكاره العلميه
دا نيوتن هيسيب العلوم الطبيعيه كلها
ويتخصص في دراسه الكتاب المقدس وعلم اللاهوت
واللي بالمناسبه يا عزيزي هيشكل
حوالي من كتاباته
يعني تقريبا يا عزيزي نيوتن
كتب في الدين اكتر ما كتب في حاجه تانيه
ك لوحدها يعني نيوتن عالم دين
نيوتن يا عزيزي هيبقي عنده
اراء غريبه شويه علي المجتمع
مثلا هيرفض فكره الثالوث
هيرفض فكره الترينيتي
اللي هي
اسم الكليه بتاعته في كامبريدج
فما كانش يا عزيزي سهل
انه يتكلم عن افكاره
نيوتن يا عزيزي كان متدين
نيوتن كمان كان بيقول ان الجاذبيه
ممكن تفسر حركه الكواكب والاجرام السماويه
بس ما تقدرش تفسر مين اللي خلاها تتحرك
وفي سنه
بيتم اكتشاف قطعه من الورق
كان نيوتن حاسب عليها معاد يوم القيامه
في حسابات معقده ليها مرجعيه دينيه
وبعد مجموعه من الحسابات الخاصه بيه
وصل ان يوم القيامه هيبقي سنه
خلينا يا عزيزي نسيب نيوتن شويه
ونروح لعالم عظيم جدا
العالم ادموند هالي
هالي يا عزيزي كان شخصيه استثناييه
كان شغال قبطان بحري ورسام خرايط
واستاذ هندسه في جامعه اكسفورد
ونايب مراقب دار صك العمله
وعالم فلك ومخترع جرس الغوص
وكان بيدرس ويكتب عن المغناطيسيه
والمد والجزر وحركه الكواكب
واخترع خريطه للطقس
واخترع شويه طرق لحساب عمر الارض
وبعدها عن الشمس
مش بس كدا يا عزيزي
ادموند هالي اخترع طريقه لحفظ السمك
عشان يفضل طازه كدا وبيلعب
ياه يا دا عالم عظيم اوي
دا انا لو عندي بنت كنت جوزتهاله
فيه اكتشاف له
انت ما ذكرتهوش مذنب
طيب بص اولا اسمه مذنب هالي
ثانيا انت اكيد سمعت عنه هنا
ما سمعتهوش عند مزاجنجي
ثالثا وللمفارقه ان المذنب مش بتاعه
بل انه اشهر حاجه لهالي
وهو اساسا ما عملهاش
يعني هالي ما اكتشفش مذنب هالي
ادموند هالي مجرد وضح وكتب
هو نفسه المذنب اللي الناس التانيه شافوه
سنه و و
ومش هيتسمي المذنب باسمه
غير بعد سنه من وفاته
بالرغم يا عزيزي
من كل انجازات هالي العلميه
الا ان بيقال ان اعظم اسهامات هالي
في المعرفه الانسانيه
هي المشاركه في رهان علمي
مع اتنين صحابه علي القهوه
دا اعظم حاجه يا
دا اعظم حاجه
هالي يا عزيزي اتراهن
مع روبرت هوك والسيد كريستوفر رين
روبرت هوك دا يا عزيزي
اللي قاعد معاه علي القهوه
دا بعض الناس بتعتبره
اول شخص يوصف الخليه
اما كريستوفر دا
فكان عالم فلك ومهندس معماري اد الدنيا
العلماء دول كانوا
قاعدين بيتغدوا في لندن
والكلام خدهم للحديث عن الاجرام السماويه
كان وقتها يا عزيزي معروف ان الكواكب
بتميل للدوران في شكل بيضاوي معين
اسمه القطع الناقص
منحني محدد ودقيق للغايه
ما حدش كان عارف
ليه الكواكب بتدور بالشكل دا
فرين يقوم فاتح صدره
ويعلن جايزه تمنها شلن
للي يقدر يلاقي حل وتفسير لهذا الموضوع
شلن يا عزيزي كان مبلغ كبير وقتها
مرتب نص شهر
هوك يا عزيزي سمع هذا الكلام
وقام قايلهم انا عارف التفسير دا
بس مش هاقولكم عليه
الحقيقه يا عزيزي انه كان عالم عظيم
ولكن برضه كان عنده بعض الهجايص
ومعروف عنه انه بتاع كلام و
واوقات كتير كان بينسب الفضل لنفسه
في افكار مش بتاعته اساسا
يقال انه بيقولهم كدا يعني
انا عارف يعني
عشان يعلي ال
هاقولكم يا جماعه بس مش هاقول
ما تقول ياد
انا عارف بس مش هاقول
هنا يا عزيزي هالي
وشكرا لهذا الطمع يعني
كان طمعان في ال شلن
وفضل بالفعل يحاول يدور علي اجابه
لحد ما يقرر انه يسافر كامبريدج
وفي كامبريدج هيقابل مين اسحاق نيوتن
ما نقدرش نخمن هالي كان بيفكر في
لما راح لنيوتن سنه
ولكنه يا عزيزي استعان بواسطه
احد اصدقاء نيوتن
غريب زي نيوتن كدا بالظبط
اسمه ابراهام موافر
الراجل دا يا عزيزي
حسب اليوم اللي هيموت فيه
المفاجاه انه مات فيه بالفعل
المهم يا عزيزي هالي هيقابل نيوتن
ويساله رايك في المنحني
اللي الكواكب بتعمله
وايه رايك في قوانين
وازاي نقدر نفسر حركه الكواكب حوالين الشمس
هنا نيوتن جاوبه بكل سلاسه وسهوله ويسر
قاله دا القطع الناقص
انا عارف التفسير بتاع الموضوع دا
انتم مش عارفينه ولا
هنا هالي ساله
انت عرفت ازاي الكلام دا
احنا بنلعب علي المشاريب
انت عارف الاجابه بسهوله كدا
دا القهوه مقلوبه
نيوتن يا عزيزي بطريقته المشهوره
هيقوله ببساطه انا حسبتها
بس مش فاكر حطيت الحسابات فين
قعد يدور بين شويه ورق كان عنده في الدرج
بس للاسف ما كانش لاقي الورقه
اللي كان حاسب فيها
موضوع التربيع العكسي
والقطع الناقص وحركه الكواكب
كان يا عزيزي
بيتعامل مع افكاره علميا بمنتهي البساطه
فاعتذر لهالي وقاله
معلش للاسف مش لاقي الورقه
هالي كان مخضوض جدا من نيوتن
كان حد لقي علاج خطير
ومش لاقي الورقه اللي فيها العلاج
المهم بعد ضغط كبير من هالي
وافق نيوتن انه يعيد حساباته
وينشرها المرادي في ورقه بحثيه
نيوتنبالفعل بيوفي بوعده لهالي
مش بس الوعد دا يا عزيزي
دا بيعمل اكتر من كدا بكتير
نيوتن استقال لمده سنتين
سنتين من التفكير المكثف والخربشه
وكبايات الشاي بالنعناع في البلكونه
وفي النهايه طلعلنا بكتابه العظيم
عرفت ليه يا عزيزي لما قلتلك
ان اعظم انجازات هالي انه زار نيوتن
الزياره حررت نيوتن من هواجسه
خلته يرجع يعمل ابحاث
في العلوم الطبيعيه تاني
ويكمل الشغل اللي بداه في قانون الجاذبيه
كمان يا عزيزي
اللي حفز نيوتن انه ينشر الكلام بتاعه
ان هناك عالم اسمه لايبنتس
وصل اللي هو وصله
في التفاضل والتكامل قبل نيوتن
مع ان نيوتن كان توصل للحاجات قبل كدا
بس كان حاططها في الدرج وما طلعهاش
بينشر يا عزيزي
نيوتن كتاب المبادي سنه
واللي وقتها اتوصف انه من اصعب الكتب
اللي ممكن توصلها علي الاطلاق
بس اللي عرف يوصله
كان بيلاقي كنز حقيقي بين ايديه
كتاب بيشرح مدارات الاجرام السماويه
وبيشرح اسباب تحركها
نيوتن في هذا الكتاب بيشرح الجاذبيه
وبيشرح قوانين الحركه ال
اللي مسايلهم بتطلع عينك
وبعد هذا الشرح بقي اغلب الحركات
اللي موجوده في الكون منطقيه
خليني يا عزيزي اعملك مراجعه بسيطه
علي قوانين نيوتن ال
القانون الاول يا عزيزي لنيوتن
طب يا ماشي
الجسم الساكن هيفضل ساكن
عشان ما حدش قربله
لكن الجسم المتحرك دا
هيفضل يتحرك كدا من غير بنزين
مش القوه لا تستنسخ ولا تستحدث من عدم
انت اللي انت بتقوله دا
استني بس انت
يا عزيزي الجسم المتحرك
بتوثر عليه قوه خارجيه احنا مش شايفينها
عشان كدا في كل مشاهداتك علي كوكب الارض
حاجه بتتحرك بتقف
لان فيه حاجه اسمها جاذبيه
لان فيه حاجه اسمها الاحتكاك
فدي كلها حاجات بتاثر علي الحاجه
فبتخليها تقف
لكن في الفضاء لو خليت حاجه تتحرك
هتفضل بتتحرك بس هتفضل مكمله
دا يا عزيزي يقودنا لقانون نيوتن التاني
القانون التاني بيقول
تسارع يا عزيزي اللي هي العجله
مش السرعه
ال وليس ال
العجله يا عزيزي
هي معدل تزايد السرعه التسارع
التسارع غير السرعه
بيقولك بقي ان هذا التسارع بيتناسب طرديا
مع القوه اللي بتاثر علي هذا الجسم
وعكسيا مع كتله الجسم نفسه
بمعني جسم احنا اثرنا عليه بقوه
ابو حميد اتزق في صدره
هنا اكتسب تسارع
سرعه جسمه بقت بتزيد بمعدل معين
المعدل دا كل ما القوه اللي ضربته تزيد
كل ما التسارع يزيد
بيج رامي لما ييجي يخبط فيا
التسارع بتاعي هيبقي اكبر كتير
غير لما استاذ علاء مرسي ييجي يخبط فيا
التسارع بتاعي هيبقي اقل
اذا كل ما القوه تزيد التسارع يزيد
طب كل ما الكتله بتاعتي انا تزيد
التسارع هيقل
انت يا عزيزي
لو جيت خبطت علاء مرسي في بيج رامي
بيج رامي هيهرش مش هيروح في حته
لكن لو جيت خبطت بيج رامي في علاء مرسي
لا علاء هيتضايق شويه
فهمت يا عزيزي فهمت
القانون الاول يا عزيزي
الاجسام ما فيش قوه بتاثر عليها
فمحصله القوه بتكون صفر
الساكن بيفضل ساكن
والمتحرك بيفضل متحرك
هنا دخلنا في القانون التاني قوه
اما بقي يا عزيزي القانون التالت
اللي كلنا عارفينه
واتقال مره في مسلسل
دلوقتي معلش يا عندي سوال
لو استاذ
ضرب استاذ ضربه بال
هل كدا استاذ
بيلزمه هذا القانون انه يردله الضربه
نيوتن يا عزيزي
بيقولك ان هو ردها
انت يا عزيزي لما تتضرب كدا
انت مش بس بتتضرب كدا القوه مش بس كدا
زي ما الايد بتاثر علي وشك بقوه
فوشك بس هو بيبقي ضعيف شويه
بياثر علي الايد بقوه
رد فعل مساوي له في المقدار
مضاد في الاتجاه
حاجه بتقع علي الارض وتتكسر
هي ما اتكسرتش بسبب قوه واحده
لا اتكسرت بسبب
رد فعل هولاء الاجسام لما ارتطموا ببعض
هنا يا عزيزي اللي وجع وش استاذ علاء
مش الضربه بتاعه بيج رامي
ولكن رد فعل جسمه هو
علي ايد بيج رامي
نيوتن يا عزيزي في الكتاب برضه
وضع قانون الجذب العام
واللي بيقول ان كل كاين وكل حاجه في الكون
بتجذب بعضها البعض
يعني انا يا
باجذب البنات في مدرج
امال ما بيكلمونيش ليه
عزيزي انت بتبقي قاعد في المدرج
بتجذب كل حاجه حواليك مش البنات بس
انت يا عزيزي بتجذب السقف والحيطان
وحتي ال والدكتور
قانون الجذب العام بيقول
بمعني ان كل ما الحاجتين كتلتهم تزيد
كل ما هينجذبوا لبعض اكتر
وكل ما المسافه بتاعتهم تزيد
كل ما الجاذبيه بتاعتهم هتقل
يعني بالبلدي كدا
عشان اساعدك في علاقاتك الانسانيه
اتقل حبه تزيد محبه
والبعيد عن العين بعيد عن القلب
حط دول بقي يا عزيزي مع بعض
القاعدتين دول
عندك قانون جذب عام يلا

اتقل حبه زود كتله
وما تبعدش عن العين قلل المسافه
الجذب يضرب
القانون دا يا عزيزي
من اوايل القوانين العامه
اللي يطرحها عقل بشري بخصوص الطبيعه
انت متخيل يا عزيزي
انت بتروح للطبيعه بتقولها
بصي يا طبيعه ما فيش حاجه في الدنيا
هتتحرك بره هذا القانون اتصرفي
انتي ماشيه بالكلام اللي انا شايفه دا
عشان هذا السبب يا عزيزي
الناس كانت مقدره نيوتن جدا
في التاريخ العلمي
كتاب المبادي دا كان حقيقي كنز لكل الناس
قوانين نيوتن فسرت حاجات كتير
ما كانش ليها تفسير وقتها
زي حركه المد والجزر
حركه الكواكب حركه المقذوفات
كل حاجات الناس تقبلتها بمرور الوقت
بس قوانين نيوتن اول ما طلعت
غيرت مفهوم عند الناس كان موجود لفتره طويله
وهو ان الحمد لله
بعد ما معظم الناس اقتنعت ان الارض كرويه
جه نيوتن وقام قايلهم وفقا يا جماعه
للحسابات والقوانين بتاعتي
ليست كرويه
طبقا يا عزيزي لقوانين نيوتن
قوه الطرد المركزيه لدوران الارض
هتخلي فيه تسطيح بسيط عند القطبين
ولا مواخذه تفلطح عند خط الاستواء
عارف يا عزيزي لما تيجي تمسك حاجه كدا
وتفضل تلفها تلفها تلفها
مش بتلاقي الحاجه عايزه تسحب تعمل قوه
عايزه تطلع تجري كدا
كوكب الارض بتاعك
بيلف هو كمان عمال بيلف
فالوسط بتاعه فاهم زي بتاع التنوره
عمال بيكبر بيكبر بيكبر بيكبر
فبتعمل شكل شبه بيضاوي
عشان ال
قوه الطرد المركزي
دا بيخلي نص قطر الارض
مش متساوي في كل مكان
فدا يا عزيزي
بيخلي كوكب الارض عنده جناب
بعد كل هذه الاكتشافات العظيمه
نيوتن اتشهر شهره غير طبيعيه
وابتدت كل الابواب المقفوله تفتحله
اصبح نيوتن عالم مهم
وكتاباته كتابات مهمه
بس يا عزيزي هتبدا تطلع
عقبه لنيوتن اسمها روبرت هوك
فاكر يا عزيزي روبرت هوك بتاع الخليه
اللي كان بينتقد نيوتن
عشان تفسيره للضوء الابيض
وخلاه يبطل ينشر لفتره
وهو نفسه اللي كان قاعد
مع هالي ورين علي القهوه
وقالهم انه عارف
سر حركه وشكل الاجرام السماويه
بس مش هاقولكم عليه
اهو قرر يتكلم بقي
وهيتهم نيوتن انه خد منه
فكره قانون التربيع العكسي
هنا نيوتن بيقرر
انه مش هينشر المجلد التالت والاخير
من كتاب المبادي بتاعه
يلا اولعوا
مش انا حرامي
انا ما ارضالكومش تقروا لواحد حرامي يلا
شوفوا بقي هتجذبوا بعض ازاي
من غير المجلد التالت
المجلدين الاولانيين هيفقدوا كتير من اهميتهم
بس الحمد لله يا عزيزي
هالي للمره التانيه
يعمل تاني اعظم انجاز في حياته
ويقنع نيوتن انه ينشر كتابه
والحمد لله المجلد خلاص هيتنشر
تظهر الجمعيه الملكيه
اللي كانت واعده بنشر الكتاب
وتنسحب من نشر الموضوع
عشان يا شباب الموضوع ما فيهوش فلوس
اكيد يا عايزين ينشروا
روايات ومجموعات قصصيه عشان ينشروا في المعرض
ويحطوا جمل زي
حاجات كدا يعني
عشان القاري العادي يقدر يقرا ويفهم
الحقيقه يا عزيزي ان دا مش صح
الجمعيه كانت نشرت كتاب تاريخ الاسماك
والكتاب نجح جدا وانتشر وبقي
وبصراحه مش مقتنعين اوي ان كتاب زي المبادي
هينجح نفس النجاح بتاع تاريخ الاسماك
الكتاب دا يا عزيزي
نزل زيت وليمون كسر الدنيا
كان كل قاري بيشتريته بيفتحه سنجاري
ما لهوش سعر ثابت حسب الوزن
ولو حبيت تشرحه لحد قوله هافصصهولك
خلاص يا عزيزي
عشان الحلقه ما تبقاش ذفره
نيوتن وقتها يا عزيزي كان مفلس
وما كانش عنده قدره انه ينشره علي حسابه
بس كعاده قصتنا بييجي عمك هالي
وينشر الكتاب علي حسابه الخاص
برغم انه هو كمان كان مفلس
لانه يا عزيزي قبلها كان ماسك منصب
كاتب الجمعيه في رعايه النشر
اللي هما ما عرفوش ينشروا لنيوتن
عشان ما فيش ميزانيه
وبدل يا عزيزي ما يدفعوله فلوسه
ادوله بالباقي كتاب تاريخ الاسماك
دا بجد
بعد نشر الكتاب يا عزيزي بسنتين
وتحديدا سنه
بيتم انتخاب نيوتن عضو في البرلمان
وفضل سنين كتير في البرلمان
يقال انه طول السنين
ما اتكلمش هناك غير مره واحده بس
ما قالش يا عزيزي غير جمله واحده بس
ممكن يا شباب حد يقفل الشباك
عشان الجو برد
دا بجد
مش
لا
تيجي يا عزيزي تبص علي تاريخ نيوتن
بتحس اد هو ازاي العالم غريب كدا
ولسه يا عزيزي لم ننته
نيوتن يا عزيزي غالبا شخص
حاول ان هو يفهم نفسه
فلقي الموضوع صعب
فاستسهل وفهم العالم
فهم الاجرام السماويه بتتحرك ازاي
وتفكيك الضوء والتفاضل والتكامل
كل دا فهمه عن العالم
وسنه
بيعاني نيوتن من انهيار عصبي حاد
بيسيب الشغل في جامعه كامبريدج لمده سنتين
الوقت دا يا عزيزي
قضاه في دراسه البصريات
بس ما نشرش الدراسات
غير سنه
والسبب في دا يا عزيزي انه كان مقموص
ورافض ينشر ابحاثه
غير بعد وفاه روبرت هوك
اللي حصلت سنه
وبعد يا عزيزي ما هوك بيموت
نيوتن بياخد منصبه
بياخد منصبه في الجمعيه الملكيه
بس قبل ما يمسكه بتحصل حاجه
العالم لايبنتس بيتقدم للجمعيه الملكيه
وبيتهم نيوتن بالسرقه الادبيه
وان نيوتن سرق منه حساباته
في التفاضل والتكامل
المشكله هنا بقي يا عزيزي
ان دا كان شيء غريب
لان نيوتن كان عضو في الجمعيه الملكيه
وكان في الطريق انه يبقي رييسها
والاغرب من كدا
ان نيوتن بنفسه هو اللي حقق
وقدم التقرير المطلوب في موضوع الاتهام دا
تخيل يا عزيزي
بتتخانق مع واحد زميلك في الجامعه
فرحت تشتكيه للعميد لقيته هو العميد
لا وايه طلع نفسه بريء
طبعا يا عزيزي للدقه التاريخيه
هو نيوتن بريء فعلا ما سرقش
ولكن يا عزيزي رسميا سنه
بيتم الاعلان رسميا ان نيوتن
هو والد التفاضل والتكامل
واللي حصل غالبا ان نيوتن ولايبنتس
وصلوا للتفاضل والتكامل في نفس الوقت
بس كل واحد لوحده
طب يا وليه الطمع دا
ما كان واحد ياخد التفاضل
والتاني ياخد التكامل
ما حدش يا عزيزي بيحب ياخد التكامل
لانه بينسي الثابت
فنيوتن يا عزيزي
بقي ابو التفاضل والتكامل
ولايبنتس جوز ام التفاضل والتكامل
خليني اقولك يا عزيزي
ان ما حدش بيتخانق مع نيوتن بيطلع منتصر
للاسف يا عزيزي
نيوتن مش بس هينتصر المرادي
ولكن نيوتن كمان هينتصر علي هوك
وصول نيوتن لهذا المنصب
هيخلي هوك يخسر كتير اوي
نيوتن يا عزيزي من كتر كرهه لهوك
هيزرعه رد فعل
مبالغ في المقدار ومضاد في الاتجاه
يدشمل صورته
بالفعل يا عزيزي كان هناك صوره
لروبرت هوك متعلقه في الجمعيه الملكيه
نيوتن امر بتقطيعها
عشان كدا يا عزيزي
احنا ما عندناش صور لهوك
ما نعرفش شكله عامل ازاي
الصوره اللي طلعت من شويه مش بتاعته
كل اللي وصلنا عنه وصفين مكتوبين لشكله
ودا كان علي عكس معظم علماء الفتره
اللي احنا عارفين شكلهم
تاني يا عزيزي مش باقول المعلومات
عشان نقلل من انجازات هوك
هوك عالم كبير
ولكنه للاسف لعب مع الزرازير
خليني اقولك يا عزيزي ان زمان
كان سهل تزور عمله معدنيه
احنا بنتكلم علي بريطانيا سنه
البلد كانت بتعاني
من ازمه ماليه في الوقت دا
بس وزير الخزانه وقتها
بيلاقي حل لهذا الموضوع
بيعين اسحاق نيوتن مدير لدار صك العمله
هنا نيوتن بيعمل بعض القرارات
اللي تخلي صعب علي المزورين
ان هما يزوروا العمله
زي مثلا حاجات زي وزن العمله نفسها
بعد سنين يا عزيزي من هذا الموضوع
هيحصل علي توصيه
من صديق وزير الخزانه اللي عينه
وتثني علي دوره كمدير لصك العمله
عشان تيجي سنه
واسحاق نيوتن يحصل علي لقب
متخيل يا عزيزي نيوتن ما بقاش سير
عشان الاستاتيكا والديناميكا
والتفاضل والتكامل
والبصريات والعلوم وكل هذه الاكتشافات
ولا القوانين اللي حطها
ظبطلي وزن ال صاغ
يلا زيك زي
الفكره يا عزيزي ان مع الوقت
نيوتن بدا يبعد عن العلم
هو كمان اكتر واكتر
حس ان هو غالبا قفل اللعبه في العلم
فرجع تاني يهتم بدراسه اللاهوت
وحاول انه يحسب عمر العالم
عن طريق حساب اعمار الانبياء
وكان شايف ان كتير من اللي بيعمله دا
اهم من اكتشافاته العلميه
وفي نفس الفتره تقريبا سنه
بيدخل نيوتن عالم البورصه
بريطانيا بتاسس شركه البحر الجنوبي
عشان تقدر تتخلص من ديونها
وتم طرح اسهم الشركه
مقابل فلوس لما الناس هتشتريها يعني
الحكومه تاخدها وتدفع ديونها
نيوتن يا عزيزي كان من الناس
اللي اشتروا اسهم في الشركه
وبالفعل قيمه السهم زادت اضعاف
في وقت قليل جدا
نيوتن يا عزيزي ما كدبش خبر
وقام بايع اسهمه
وكسب ما يعادل وقتها مليون دولار
ولكن يا عزيزي زي مستثمر
واي شخص بيراهن جاله ال
هو حس ان طالما عليت اضعاف
طب ما يمكن تكون لسه هتعلي تاني
خصوصا انه بعد ما باع الاسهم
سعرها فضل يزيد
فضل يانب ضميره
مش كنت استنيت مش كنت صبرت شويه
طب ما اشتري تاني
طالما السهم كدا كدا بيزيد
دا يا عزيزي
اللي خلاه يبيع ارباع ممتلكاته
ويشتري بيها اسهم
فجاه يا عزيزي ال بت
كله راح كله ضاع كله اتكسر كله اتغير
السهم نزل جدا جدا جدا
ودي كانت واحده
من اوايل الفقاعات الاقتصاديه الكبري
واللي معروفه باسم فقاعه بحر الجنوب
وللاسف نيوتن خسر فيها
اكتر بكتير من اللي كسبه
وفي يناير
بيشتد المرض علي نيوتن جدا
وبيسيب شغله في دار صك العمله
وفي الجمعيه الملكيه
وبيروح يعيش في كرانبيري بارك
مع بنت اخته وجوزها
ويوم مارس
وبعد يومين من التعب والهذيان الشديد
بيودع اسحاق نيوتن العالم
وهنا يا عزيزي بيموت اسحاق نيوتن
هذا الشخص غريب الاطوار
ويتولد اسحاق نيوتن تاني
عايش وباقي ومستمر
في حياه وعقل كل واحد مهتم انه يفهم العالم
حياه اسحاق نيوتن يا عزيزي
لم تكن سهله خالص
من اول ما فتح عينه علي الدنيا من غير اب
لام سابته وهو عنده سنين عشان تتجوز
ولما رجعت لحياته تاني
قررت ان هي تطلعه من المدرسه
طفل قضي طفولته وهو لوحده منعزل
حتي لما كان بيكتشف نظريه او تفسير
كان بيحتفظ بيها لنفسه
عشان الناس كانت بتنتقده
بس يوم ما قرر يسيب بصمته في العالم
ما سابهاش بس علي ديسكه في المدرسه
نيوتن ساب بصمته في كل مكان في العالم
في الفيزيا والكيميا والفلك والرياضه والدين
افتح الكتاب بتاع اولي ثانوي
الترم الاول
كتاب الامتحان الخارجي
صفحه هتلاقي قانون نيوتن الاول
ومتراجع عليه في مذكره المراجعه صفحه
افتح كتاب الديناميكا بتاع تالته ثانوي
هتلاقي قوانين الحركه لنيوتن
افتح كتاب الجبر بتاع تالته ثانوي
هتلاقي ذات الحدين بتاعه نيوتن
افتح كتاب التفاضل والتكامل
علي صفحه لان هو عامل ارباعه
عامل العلم نفسه طبعا
مش الكتاب يا عزيزي هه
شوف نيوتن اثر
في حياه كام انسان لغايه دلوقتي
نيوتن وحده قياس القوه متسميه علي اسمه
اينشتاين اشهر عالم في العالم
كان معلقله صوره في اوضته
جنب فاراداي وماكسويل
نيوتن يا عزيزي
برغم انه يبان انه شخص مجنون
وهو بالفعل كذلك اظن يعني
الا انه كان فيه بعض التواضع
وقال في احد خطاباته لروبرت هوك
لو انا شفت ابعد من الناس
فدا بس عشان انا واقف
علي اكتاف عمالقه زيكم
بس كدا يا عزيزي
انت ممكن كمان تقف علي العمالقه اللي زيهم
في الحلقات اللي فاتت والحلقات اللي جايه
تنزل تبص علي المصادر
لو احنا علي اليوتيوب تشترك علي القناه
بس يا عزيزي بمناسبه نهايه الحلقه
خليني اقولك نكته علميه تقليديه
بيقولك مره نيوتن وفاراداي وباسكال
كانوا بيلعبوا استغمايه
فاراداي راح يعد
وكل العلماء استخبوا الا نيوتن
فضل واقف ورسم حواليه مربع طول ضلعه متر
فلما فارادي خلص عد
راح ولقي نيوتن فقام مسكه
فنيوتن قام قايله
استني انت ما مسكتنيش
انت مسكت
انت مسكت
عارف يا عزيزي بقي فاراداي قاله
انت و
وانا مالي انا يا
