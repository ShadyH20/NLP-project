شكرا
شكرا شكرا
الحقيقه انا مش محضر حاجه اقولها
فمش عارف اقول
بس بنسب كل اللي حصلي دا
اولا طبعا
لربنا سبحانه وتعالي اللي وفقني
ثم بفضل دعوات امي
ست الكل شكرا
معلش اسمحولي اتكلم عن الست شويه
عشان انا من غيرها ولا حاجه
الست ربتني كبرتني
وبتفهمني حتي من غير ما اتكلم
اينعم ساعات كتير اتكلمت وما فهمتنيش
بس برضه تظل احن ست في الدنيا
حنيتها ما لهاش زي
فاكره يا امي القلم
اللي رزعتيني بيه لما كنت تهت ولقيتيني
مهو عشان مصلحتي مش عشان مصلحتي
ولا عشان مصلحه حد تاني
لا عشان ما اتوهش تاني
اكتر حد بثق فيه في حياتي امي
اينعم الثقه اتهزت
يوم ما فتحت علبه ال
ولقيت فيها ابره وخيط
مهو ليه
عشان لما لبسي يتقطع تخيطهولي
يرضيكم اروح الدكتوراه ولبسي مقطوع
اينعم ارباع لبسي دا
هي عاملاه فوط مطبخ
بس هي بتعمل كدا ليه
ما عشان يبقي عندها ادوات مطبخ
فتعملي اكل حلو
اينعم لما بتعمل اكله مش حلوه
واقولها انها مش حلوه
فتقوم قايلالي عنك ما كلت
وبتهددني انها هتسيب البيت وتمشي
وان ما حدش هيعرفلها طريق
بس عمرها ما مشيت دايما معايا وفي ضهري
اينعم وهي واقفه ورايا في ضهري
بقي بعمل في ضهرك انا هه
هه
اينعم هتجيبها ازاي المرادي
عشان انت فضحت امي النهارده
مالك يا لا فيه
نسيت امك اللي ربتك
وعلمتك لحد بقيت شحط كدا
هو دا اللي فاكرهولي
كل حاجه اينعم
شوف بقي
اينعم انت ابني
بس انا بايني ما عرفتش اربي
اثبت مش عارفه انشن
هات الشبشب وتعالالي
مش لاقيه
ولو جيت جبتهولك
يوه بقي
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
عزيزي الحلقه مش ليك
امال لمين لامي
صح
مامت عزيزي ازيك عامله
عزيزي تاعبني اوي
بيراكم حلقات وبيتفرج عليا وهو نايم
ليه انا اتحط
جنب واحد نايم كداهو بالشقلوب هه
هذه الحلقه عن الامومه
خليني يا عزيزي ابدا بقصه
في بدايه عملها باحدي العيادات النفسيه
هتلاحظ العالمه النفسيه بولا جيه كابلان
ان في اغلب الحالات اللي بتعالجها
الضحايا بيكونوا مختلفين اسر مختلفه
ولكن يا عزيزي وبعد بحث المتهم بيكون واحد
مين يا امي
ايوه يا عزيزي امك
او يعني الام
دايما يا عزيزي
الام هي الشخص اللي بيلام
الست وجدت ان الام مصدر اساسي
لاغلب الحالات النفسيه اللي بتجيلها
يا خبر ابيض يا
يعني الام طلعت خدعه
مش شقيانه طول عمرها
هو انت هتموت وتعمل دراما
يا عم اهدا شويه اسكت
حاضر
باولا هتحاول تتبع هذه الملاحظه بشكل علمي
وهتتفاجي ان ما بدا انه ملاحظه عابره
في حالات خاصه بعيادتها
اتحول بالدراسه الي نمط
نمط حاضر وبقوه
في الاوساط النفسيه والاوساط الطبيه
وكمان في اغلب الدراسات
الخاصه بالدوريات العلميه المرموقه
زي مثلا

و

يا نهار ابيض يا
يعني الدراسات كلها
والجامعات والباحثين بيقولوا
ان امي هي السبب في مشاكلي النفسيه
ولد عيب ما تقولش كدا
اسمها مامتي السبب في مشاكلي النفسيه
امي دا انت امي فعلا
المفاجاه بقي يا عزيزي ان النمط دا
مش بس موجود في الطب النفسي
الام ايضا ملامه
علي المشاكل العضويه لابنايها
الام في اغلب هذه الدراسات
هي المسيوله عن زياده وزن الطفل
مش محتاجه دراسات يا
انا عارفها
ارجع من ال الاقي البشاميل
اتحايل عليها تعملي بشاميل في يوم تاني
ما فيش مش قادره انا تعبانه
وانت هتبقي انت وابوك
اروح ال يوم واحد بشاميل يظهر
محشي يحضر بفتيك
كل حاجه بتتقلي وبتتشوح
واصعب الاكلات بتتعمل
طب ما يا وليه انا موجود من زمان
جت علي اول يوم في ال
وكل سبت اقول هبدا ال السبت الجاي
يا ماما
كمان الامهات عارفين كدا
حوالي من الامهات
عارفين ان اللوم هيقع عليهم بشكل حتمي
تلتين الامهات اقروا
ان هما تعرضوا لتعليقات سلبيه وقاسيه
من الاهل او حتي من الاغراب
في صوره اتهامات او جمل زي
ما انتي اكيد مهمله فيه
مش مهتمه بيه وبتاكليه حاجه
تلت الامهات اعترفوا
ان الزياره لدكتور الاطفال بقت عبء نفسي
بسبب المحاضره اللي بياخدوها
عشان وزن وصحه اطفالهم
طب وايه رد الامهات علي الكلام دا
في دراسه اتعملت
في منتدي فنلندي اسمه
من ل
اخدوا عينه من بوست افتراضي
عن سمنه الاطفال
ولقوا ان الامهات
يا اما بيكونوا في وضعيه دفاعيه
بيدافعوا دايما عن نفسهم
ضد اتهامات الاهمال
بانهم بيتبعوا عادات صحيه لاطفالهم
او بيرجعوا السمنه
لعوامل تانيه برانا بره الاسره
او تلاقي كل ام
بتتهم التانيه ان هي اللي مهمله
وبتكرار هذه الدراسه في اكتر من دوله
ودي مش اول دول
دول المفروض انها متقدمه
بس برضه ظهرت نفس النتايج
الام يبدو انها محصوره في
يا متهمه يا بتدافع عن نفسها
طبعا ممكن تقول ان الدراسات
بتتحامل علي الامهات
وممكن تشوف ان الكلام دا صح
ما احنا فعلا بنشوف الامهات
احيانا بيبوظوا ابناءهم
سواء بتربيتهم المتدلعه
او بتربيتهم اللي ممكن تبقي قاسيه
بس انا قبل ما اجاوب علي هذا السوال
عايز اشرح ما هي الامومه
اتكلم في هذا المصطلح وايه معناه
الامومه علي حسب كلام ساره روديك
هي الممارسه
يعني يا
هي الامومه ليها امتحان نظري ولا
بمعني الامومه هي ان حد يختار
مهمه رعايه طفل
هنا الامومه مرتبطه
بالاختيار الجهد المبذول
دا مفهوم اوسع من الامومه البيولوجيه
طبعا انت بتقول
انا ليه بعمل هذا التعريف العبيط
ما احنا كلنا عارفين الامومه
المقصود هنا يا عزيزي
ان الامومه ليست جندريه
شرحت انت كدا يا
اقصد هنا ان الراجل لو اختار يرعي طفل
وبذل المجهود المطلوب
فهو كدا بيمارس الامومه
المفهوم هنا واسع
لدرجه انه يضم حد هيقوم بهذا الدور
انا كنت حاسس
ان حبيبتي هي امي
يا عم بطل تلزيق وقرف بقي اسمع الحلقه
وبعدين ما تقولش كدا في حلقه الامهات
زمانهم بيشوفوا يا بتاع سهيله
طبعا يا عزيزي التعريف اللي بقولهولك دا
مش تعريف قديم
الحقيقه التاريخ بيقول
ان الحكايه ما بداتش كدا خالص
حسب الموسوعه البريطانيه
تقريبا ما فيش حضاره من اول العصر الحجري
بتخلو من نموذج ال
كل الحضارات احتفت بالامومه وكرمت الام
واضفت علي هذا الدور قدرات خارقه
وصلت الام لمرتبه الالهه
دا كان له سبب ببساطه الرجاله بتموت
فالامومه هنا هي مصدر الخصوبه والولاده
وان الحياه تفضل تتجدد من تاني
في صوره اجيال جديده
يمكن اهم مثال علي دا ايزيس
اللي الموسوعه البريطانيه بتعتبرها
لكل السيدات
لو ما تعرفش ايزيس
فايزيس اسطوره الهه فرعونيه
هيتم عبادتها في العالم القديم كله
من مصر لحد اوروبا وافغانستان
باعتبارها وركز في الكلمه
بعد ما ست اله الشر
قتل جوزها الملك اوزوريس
اللي هو بالمناسبه اخوه
ست قام مقطع اوزوريس
قطع قطع قطع قطع
وفضل يوزع كل هذه القطع
في جميع انحاء مصر
هنا بقي ايزيس ال
هتجمع اجزاء جوزها
وبقوتها الشافيه الحاميه
هتنجب من اوزوريس حورس
انا عايزه ابقي ام
يا وليه ما فياش حته سليمه
لا ما انا هجمعك ما تخافش
وبالفعل ايزيس هتنجب من اوزوريس حورس
حورس اللي ايزيس هتحميه وتدربه
لحد ما يواجه عمه ست ويتغلب عليه
علي حسب المصادر
ايزيس كانت مجرد
الهه مصريه مغموره
لحد بدايه عصر الاسرات
اللي فيه تحول دور الام لدور محوري
لان هي اللي بتحضر ولي العهد
عشان يكون دا الملك الجديد
فدي شغلانه مهمه شغلانه الامومه
بتكريت الملك
فكان لازم تظهر اسطوره تبروز هذا الدور
نمشي عليه
هنا الامومه لم تكن ممجده لذاتها
مش عشان سواد عيونها
ولا انام وتسهري وتقومي تشقري
ولا حتي كونها علاقه صحيه
بين الام والطفل
انما لدورها السياسي لتاهيل ولي العهد

عشان ولي العهد بتاعنا دا ويكمل الحدوته
ويحقق البطوله
اللي ال بتاعها حورس
ودا بنشوفه يا عزيزي كتير علي مر التاريخ
لو اخدنا مثلا مثال من تاريخ اوروبا
هنلاقي ان وفقا لدينيس سومرفيلد
لحد القرن ال
لم يكن اهتمام بعلاقه الام مع الطفل
الاطفال في تاريخ اوروبا
كانوا مجرد اعداد لخدمه الاب
انت بتكريت عماله
انت يا عزيزي ما بتبقاش مدير
انت بتبقي اب
توجه من غير ما تدفع
كانت صفقه ناجحه لازم الاب يستغلها
الابناء كانوا فعلا بيساعدوه
في الانتاج والزراعه وما بيكلفوهوش
ما فيش بقي مصاريف مدارس
ولا خارج مع اصحابي النادي
ولا خارج رايح الدرس
وهات فلوس اعمل مش عارف
طبعا كتير من الاطفال
كان بيموت لاسباب طبيعيه
ولو بقوا عبء في وقت ممكن يتباعوا
او يتقتلوا او يتهجروا لاماكن تانيه محتاجاهم
ودا خلي كتير من الفلاسفه
ورجال الدين في اوروبا
يترجوا الناس ان هما ما يرموش عيالهم كدا
الاطفال دول ابرياء وارواح قابله للتعلم
ولازم ما نحرمهومش من ربطتهم مع الام
اللي بتديهم الحنان والرعايه
الرابطه بين الام والابن
دافع عنها الفلاسفه بصور مختلفه
يعني مثلا في العصور الوسطي
ابتدت تنتشر فكره افضليه الرضاعه الطبيعيه
ولكن للاسف الرضاعه الطبيعيه
ما كانتش منتشره غير بين الفقراء
ودا لان اغلب الاغنيا
يا اما كانوا بيجيبوا مرضعه
وكتير برضه من الامهات
بترفض الرضاعه الطبيعيه
لان معناها ان الام
ممكن تبطل خلفه سنه او اتنين
واحنا عايزين نخلف تاني العيال عماله
كمان العلاقه الجنسيه بتتاثر
وكل دا ليه عشان عيل واحد يتاسس
العيل اللي هييجي علينا بخساره دا
الا العلاقه الجنسيه
معلش ايها الطفل
رغباتنا الانجابيه والجنسيه والتناسليه اهم
مع ان ال طبعا بيوصلوا نفس المعني
بس قلت عشان اعمل رنه
طب يا جماعه الانسان الصغير
اللي انتم جايبينه اللي محتاج رعايه دا
فضل يا عزيزي الموضوع مستمر علي كدا
لحد القرن ال
لما بدا عدد وفيات الاطفال يزيد بشكل ملفت
لدرجه بدات تشكل خطر علي المجتمع
في القرن ال يا عزيزي
المجتمع رجع يهتم بالرابطه الاسريه
مضطرا مش بمزاجه
وبعد قرون من اهمال علاقه الام بطفلها
اهمال العلاقه ك
ان فيه فكره امومه يعني
رجعت فكره الام البطوليه
طبعا الامهات
يا الشغلانه
الام المثاليه اللي هي بتعتني بالاطفال
فتلاقي ابنها متعلق بيها وجوزها بيحبها
والمجتمع بيحترمها
ونعيش بقي في تبات ونبات
ونرضع صبيان وبنات
وبنلاقي مفكرين زي الفيلسوف جون لوك
اللي هيكتب كتاب اسمه

جون لوك بيقول ان الطفل صفحه بيضا
والوالدين دورهم الاساسي هو انهم يكتبوا
في هذه الصفحه البيضا ما هو مفيد للمجتمع
ويشكلوا الصفحه البيضا
حسب الاعراب
ومع مجيء القرن ال
هتترسخ الرويه الجديده
لما ييجي عمك سيجموند فرويد
تخيل يا عزيزي راجل زي دا لما تيجي سيرته
في حلقه بهذا العنوان ربنا يستر
فرويد بيقولك لو الطفوله كانت سعيده
وفيها اكبر قدر من التفهم والتشجيع
هيكبر الطفل بتاعنا ويكون انسان سوي
الام مهمتها انها تحس
باي مشاكل عند الطفل وتتعامل معاها
والا مش هيبقي سوي
ولو ما قدرتش تعمل كدا
فالسبب هو عدم نضجها
وان امها كمان شكلها ما كانتش ناضجه
فرويد رجع يلوم الام
علي كل السلوكيات السييه للابناء
لو انت بتتصرف مش كويس
يبقي امك كانت غير ناضجه
امك السبب
في الخمسينات هيطلع بنظريه جون بولبي
هيحذر فيها ان كل مشاكل
الاطفال او ال النفسيه والجسديه
سببها حرمانهم من الام وحبها
الله دا المجتمع العلمي متكاتل علي الام
دا حقها يا تسيب البيت
وما حدش يعرفلها طريق
دا الست مطارده من علماء
بيحدف و بيشوح
يا شباب فيه الله
بولبي بدا يحذر من بعد الام عن اطفالها
ولو لفتره قصيره
يعني الامومه تحولت
الي ورديه دايمه
ما فيش اعياد قوميه ما فيش اجازات رسميه
ما فيش
ما فيش هريح ساعتين ما فيش دم
طبعا يا عزيزي وعزيزتي ممكن فعلا تقولوا
هذه النظريات من رجاله علي ستات
العلماء الستات بتوعنا بيقولوا
الستات بتوعنا بيقولوا
انا عايز اقولك يا عزيزي
ان كتير من هذه النظريات جايه اصلا من ستات

بتكلم جد
كان هدفهم تقديس الام بشكل مبالغ
او تبادل اللوم ان لازم يبقي فيه ام سييه
او اسوا منهم
ولما يبقي فيه ام سييه
دا معناه ان الامهات التانيين كويسين
باختصار يا عزيزي عشان ما اطولش عليك
كتير من النظريات
حولت علاقه الام بالطفل لعلاقه خطيه
فيها سلوك الاطفال
هو نتيجه مباشره لسلوك الام
كان ما فيش عوامل تانيه في النص
لو انت متربي وكويس وابن حلال
يبقي امك كانت متربيه وكويسه وبنت حلال
كل دا طبعا حط مسيوليات كبيره علي الام
هي المسيول الاول عن نمو الطفل وتطوره
بتاخد قرارات كتير كبيره وصغيره
من قبل ما الطفل يتولد
وبالتالي
مشكلات او اخطاء بيرتكبها الابناء
هي مشكله مين شوفي تربيتك يا هانم
لو الطفل جاب درجه وحشه في الحساب
شوفي تربيتك يا هانم
لو تخين او رفيع او خواف
شوفي تربيتك يا هانم
لو طلع قاتل متسلسل
بيقتل ضحايا من سن لحد سن
من الذكور والاناث ما بيعتقش حد
وبيشوح جثث ضحاياه في سمنه صناعي
وبيلعب قمار ومحتال وهارب من العداله
بتهمه سرقه اعضاء وتبرعات مستشفي اطفال
ما تشوفي تربيتك يا هانم
فيه حد يطبخ ميتين بسمنه صناعي
كفايه دهون مهدرجه
فيه يا ام فيه
واحد يقولي يا
ازاي الام وافقت علي هذا الكلام
دا صعب اوي
ليه ما سابتش البيت من زمان
وما حدش عرفلها طريق بجد
الحقيقه يا عزيزي
ان كل هذا الكلام اللي بقولهولك
كان لازم ان هو يتغلف بغلاف اسطوري براق
مش هنبيعلها المسيوليات بس في الباكيدج
لازم تبقي حويط في البيعه
عشان الام تشتري ايوه
وبينما اتخلقت اسطوره ايزيس
عشان تبروز دور الملكه
في عهود الاسرات القديمه
وتاسيسها لولي العهد الجديد
هيحتاج العصر الحديث لاسطوره جديده
جديد لان ايزيس قدمت
بقت كركديه
لازم نقنع الامهات
ان هما يشيلوا هذه المسيوليه
مش بس كنتايج اثبتتها الدراسات
وانما باعتبارها مهمتهم في الحياه
شارون هايس بتقول
ان الاسطوره الحديثه للامومه اسمها
خليني يا عزيزي اشرحهالك في نقط
رقم
يعني الام هي الشخص
الاكثر ضروره في حياه الطفل
اهم من الاب ومن حد
رقم هو ال
مهمه الام تحفيز وتعليم وتطوير الطفل
طب ما دا حلو يا
ما تسيب الام تطور وتعلم
يا حبيبي استني هو انا ضد دا ما براحتها
بس اللي الناس بتنتقده
هو ان دا طول الوقت ساعه في اليوم
مش التانيه بتبقي عندها ابواب ازاز
وعليها زي كاس كدا فيه تعبان
واسمها صيدليه
اللي بتفضل فاتحه علي طول اسمها صيدليه
الام دا كاين تاني خالص
دا عايز يرتاح ويشوف مسلسلات بالليل
ولو عنده فرصه يشوفها الصبح
ما فيش عنده مشكله
بس بتبقي بقي برامج الطبخ في الوقت دا
يعني متواجده اكتر
ليه عشان تعمل اكل للعيال
الام في العصر الحديث طول الوقت مشغوله
بتودي ابنها التدريب
توفرله العاب تنمي قدراته
تتناقش معاه
تحاول تملاله وقته بالشكل الصحيح
لا وكمان تكون
تعرف لو الطفل عيان وتتنبا لو هيتعب
تالت حاجه محور حياه الام
انسي بقي احتياجاتك وذاتك وكينونتك
من ابسط الحاجات يا عزيزي
شوف الام لما تجيب ابن
اسمها علي الفيسبوك ما عادش موجود
بقي اسمها ام كذا
صورتها علي الفيسبوك وعلي السوشيال ميديا
ما عادتش صورتها بقت صوره عيالها
ليه يا ست الكل تسمي ال
و و
هي مقله انتي
رقم هي ال
هذا المحور اللي المفروض
يملا حياه الام سعاده وبهجه
يعني حتي بعد ما تلغي كل احتياجاتها
مش مسموحلها حتي تتضايق
او تخرج مشاعر سلبيه
يعني هي مش مجرد شقيانه
دا كمان مش مسموحلها تزعق ولا تتضايق
ولا تطلع تشرب سيجاره في البلكونه
تفضل ماما نونه الوقار والهدوء
والحب والابتسام والحنان بدون مقابل
الام المفروض تبقي ماكينه تضحيات
كل يوم تضحيه
كل يوم اسالي نفسك يا ام
انا ضحيت بايه النهارده
هو دا شكل يا عزيزي الام في العصر الحديث
رقم يا عزيزي ال
بصي يا ام احنا هنعترف
ان الدور دا صعب وقاسي
وعشان كدا هنكرمك كل شويه عشانه
وانتي بقي اتعبي واشقي سنه في الدنيا
وهنجيبلك بقي في عيد الام
يوم واحد في السنه كداهو
بوك اسود جلد طبيعي كدا
في دخله الربيع يظبط معاكي
ونسميكي ام مثاليه
ونعمل جايزه اسمها الام المثاليه
اهو خالصين
تمن الرضاعه والتربيه والتفكير
والدكتوراه في رعايه الاطفال
وحفظ مواعيد السباحه
ومواعيد ال مش عارف
دا كله ومش بس كدا
هنشغلك ست الحبايب مرتين
يلا يلا يا ام يلا افرحي اتبسطي
اما تدي حاجه هتاخدي قصادها
الاسطوره يا عزيزي اصبحت
دا بيخلق افتراضات لا يمكن نقدر نقف قصادها
زي مثلا ان الامومه شيء فطري
الاسطوره بتقول
ان كل الستات امهات بفطرتهم
بينما العلم بيقولك ان بعض الامهات
ما بتحسش بهذه الغريزه الا بعد الولاده بوقت
الرابطه بتتكون بالتدريج
مش بس كدا دا موخرا بدا يقولك
ان البعض ما بيحسش بيها خالص
ممكن يبقوا قله ولكن مش الكل
مش بس كدا دا وارد كمان
البعض ما يكونش اختار انه يكون ام اصلا
المشكله يا عزيزي ان حتي لو الام
التزمت بالاسطوره اللي احنا قلنا عليها
وبقت ايزيس في نفسها و
فالعلم نفسه ما ادهاش روشته ثابته للامومه
الباحثه مارثا وولفنشتاين
لاحظت مثلا ان في الخمسينيات
التوجيهات الخاصه بتربيه الاطفال في امريكا
اتغيرت مرات خلال سنه
من لحد
فيه اجيال كامله اتبسطرت
دا معناه ان بشكل او باخر كل جيل جه
ردم علي نصايح الجيل اللي قبله
وعلي حسب سومرفيلد
الام كل شويه تلاقي اللي كانت بتعمله غلط
وبالتالي الابناء كل شويه
يقتنعوا ان هما اتربوا غلط
لان كل شويه بتظهرلنا
مدرسه جديده في تربيه الاطفال
شويه يقولك
يا جماعه انتم سايبينهم اوي ما تربوهم
شويه تانيه يقولك يا جماعه
انتم ماسكين العيال اوي ما تسيبولهم فرصه
دا غير طبعا حاجات بقي كتير
في الرضاعه وفي الولاده وفي التربيه
ويكلم دا وما يكلمش دا
شويه يقولك خلي سره معاك
وشويه يقولك
ادعمه من بعيد وسيبه براحته
كلها مدارس عماله تتغير
وبالتالي النموذج بتاع الامومه عمال يتغير
الاختلاف دا موجود لحد دلوقتي
هتلاقي ام لو حافظت
علي علاقتها مع ولادها وحمتهم بزياده
تبقي
ولو سابتهم يكتسبوا تجارب
في العالم وادتهم راحتهم تبقي مهمله
الازمه يا عزيزي زي ما قلنا
الاحكام القاسيه بتيجي من الامهات التانيه
في كتابها
بتقول طبيبه النسا ايمي توتيور
وهي ام ل اطفال
ان الامومه اصبحت هويه اجتماعيه
صوره ذاتيه لازم الام تعززها طول الوقت
وما فيش ماتش هتعرف تكسبه في هذه المعركه
احسن من ال
هنا بعض الامهات بيقووا صورتهم
بانتقاد الامهات التانيين
فيبدا تاني عارف انت
يحصل عمليه اعاده تسليح
لان ال عماله تعلي
يعني انا عشان ابقي ام احسن في نظر نفسي
وفي نظر المجتمع بتاعي وفي نظر ابنايي
اهتم اكتر وازود تفاصيل اكتر
لان ممكن امهات تانيه تنتقدني
يفضل بقي عمالين شغالين في عمليه سباق
فاضغط نفسي واضغط الواد
واضغط الواد التاني وامه
في حين يا عزيزي ان الدنيا فانيه والله
وان مش اشكال نربيها
يعني اللي بحاول اقوله ان مش بس
كل ام رهينه اسطوره اكبر من قدراتها
انما كل ام وحيده
وطريقه الوحيده لتقدير نفسها
انها تقلل من امومه الستات التانيين
صعب يا عزيزي
ان كل ام تستني لحد ما اطفالها يكبروا
عشان يبان بقي اه التجربه اللي بقالها
سنه طلعت كويسه ولا لا
التربيه اللي انا ربيتهالهم
طلعت كويسه ولا لا
فلازم الانتقاد يكون شغال طول هذه العمليه
عشان كل ام تطمن نفسها انها الصح
تاني يا عزيزي
الام مضحيه بحاجات كتيره جدا
عشان تقدر توفي هذه الاسطوره حقها
محتاجه تعمل دا
محتاجه تزود قناعتها بنفسها
وتقنع نفسها ان هو دا الصح
واللي بيعملوه التانيين غلط
لانها لو ما عملتش كدا
المجتمع كله هيلومها واولهم الستات التانيه
اللي هو
يا ست الكل استني اما الواد يغلط
هو انا لسه هستناه لما يغلط
ايوه فيه فيه توقع
ولذا بتقول ايمي توتيور
الست تقدر تتحكم في العمليه
ما تقدرش تتحكم في النتيجه
وبينما ايزيس من الاف السنين
اتحولت عن طريق الاسطوره من الهه مغموره
لايقونه علي المعابد
بتعبد في قارات العالم القديم كله
علي انها الام
اللي شالت علي كتفها اسطوره حديثه
الام بقي اللي شالت علي كتفها اسطوره حديثه
بتخليها المفروض شبه ايزيس
كانت نتيجه حملها
مش ظهور ايقوني ولا تخليد لاسمها
وانما الاختفاء والخفوت بكل صوره
اول اختفاء هو الاختفاء النفسي
في كتابها كيف تلتيم عن الامومه واشباحها
بتقول الكاتبه ايمان مرسال
ان الامومه الحديثه اتقسمت لنصين
النص الاولاني هو امومه المتن
او الفاترينه
الفاترينه اللي بتكون فيها الام المثاليه
ولكن خلف هذه الفاترينه
بتشوف النص التاني امومه الهامش
الام اللي بتستخبي في النص دا
وهي عندها شعور واحد الذنب
ايمان مرسال بتقول
ورا كل الاختلافات بين الامهات
يعني الحاجه الوحيده ال
بين الامهات كلها احساسهم الدايم بالذنب
الام دايما مذنبه في تصرف بتعمله
لان فيه ام تانيه في مكان تاني
عملت تصرف معاكس ونجحت
وبينما يا عزيزي
ايمان مرسال حكت دا بشكل علني
بنلاقي صوره تانيه من الذنب دا
في الاختفاء الادبي
يعني في روايه
اللي بتحكي عن استاذه جامعيه
سابت اطفالها لمده سنين عشان تحقق ذاتها
وازاي الام هتفضل عايشه
باحساس الذنب دا طول الوقت
بسبب تمزق
بين ذاتها وكاريرها ونجاحها وامومتها
المثير يا عزيزي
ان كاتبه الروايه الايطاليه ايلينا فيرانيتي
اللي باعت روايتها مليون نسخه
واترجمت ل لغه
كاتبه غير موجوده اساسا
هي شخصيه باسم مستعار
مش معروفه الا للناشر بتاعها
وبترفض دايما تظهر هويتها لقرايها
شخصيه مختفيه زي الشبح
في كتابها الكاتبات والوحده
تطرح نورا ناجي تصور
ان ايلينا ممكن تكون ام
وعارفه ان اكتشاف افكارها
وهي بتتكلم عن الامومه وبتوصفها انها عبء
وان بعض الستات بتتمني تخلص منها
دا هيدينها في نظر قرايها
لو عرفوا اسمها الحقيقي
عارفينك يا ام انتي
يا اللي عايزه تتهربي من الامومه
يا ام يا اللي مش عايزه تضحي
عارفينك وشايفينك
عايزه رقم الملجا خدي رقم الملجا يلا
فكان تمن الانكشاف الفكري
انها تعبر عنه بحريه
انها تخفي هويتها الي الابد
عشان كدا هتسمي نورا
فصلها عن فيرانيتي
التخلص من ذنب الامومه
وبينما يا عزيزي هناك اختفاء نفسي وادبي
بعض الامهات هتتمني الاختفاء الفعلي
عايزين حيله سحريه
تخلصهم من كل اعباء الامومه
هل تعلم يا عزيزي ان هناك حاجه اسمها
ال
دكتوره شيريل زيجلر
الدكتوره والباحثه والام ل ابناء
بتحكي انها لما اتحجزت يومين في المستشفي
لقت نفسها في اوضه لوحدها
بتتفرج علي تليفزيون
وممرضات رايحين جايين بيتطمنوا عليها
يا ست الكل حضرتك مريضه
المفروض تبقي حزينه
لا ما فيش اطفال انيمهم وافك خلافاتهم
وغسيل المه ومواعين اغسلها
شيريل بتقول ان بالرغم من المها الفظيع
الا انها حست براحه سحريه
لانها لاول مره مش ام
هي اللي بتتلقي الرعايه
ام مرتاحه وسعيده
واطفالها بيزوروها في المستشفي الجميله
الباحثه الكورن كاترينا
بتقول ان ال
او الحلم بالراحه في المستشفي
حاجه شايعه بين الامهات
امهات كتير عايزين يعملوا حادثه
هدنه تسمحلهم ان هما
يتم اعفاوهم موقتا من الامومه
عايزين ناخد
والاهم ما يحسوش بالذنب
الام يا عزيزي قصاد دور
دور خارق كان بيتنبيله معابد من زمان
وبتتصور صاحبته كالهه
بينما بنطالب النهارده بيه انثي عاديه جدا
انثي مش الهه ولا اسطوريه
علي حد علمنا طبعا
وقررت هذه الانثي تختفي بكل الصور
نفسيا وادبيا وفعليا وفيرتواليا
كنوع من الهروب من عبء صوره
لو ما حققتهاش
فهي تعيش طول عمرها في احساس بالذنب
تاني يا عزيزي الناس ما بتقولش
ان الامهات ما بيحبوش يكونوا امهات
الناس شايفين ان هما بيتحملوا
مسيوليه كبيره جدا جدا جدا علي هذا الحب
وان هذا الحب له دور في انه
يعمل قنبله موقوته من الاحساس بالذنب
وفخ الذنب دا منصوب ليها
من تحيزات علميه وامهات شبهها بيلوموها
ومجتمع دايما حاططها تحت ضغط
بيقدسها في دور رومانسي وغير واقعي
طب معلش يا
الابناء ذنبهم في كل العاركه
ما هما امهات وسط بعضيهم
وهما اللي بيحبونا اوي ما تحبوناش
هو اني لا مواخذه يا امي
دا منظر واحد يتحب
ياه يا عزيزي يبدو ان امك ما ادتكش
الحب الكفايه عشان تشوف نفسك
انا هلوم امك
لانهم يا عزيزي ما لهومش ذنب
نحن هنا لا نقلل من حقهم
في انهم ياخدوا رعايه كافيه
ووقت واهتمام وحب من امهم
في الاخر الناس ما طلبتش تيجي الدنيا
الاهالي دول هما اللي قرروا يجيبوهم
الطفل يا عزيزي اكيد مهم
ولكنه علي حسب كلام الكاتبات دول
ليس الاهم
الطفل والام الاتنين مهمين بنفس المقدار
لما يا عزيزي اتكلمنا في حلقه الاب
وقلنا اد الاب دا مهمش
والضوء كله متسلط علي الام
والدراسات والكتب معظمها عن الام
بس ادينا شفنا النور الزياده ممكن يعمل
لما الاهتمام دا بيشيل جواه تحيز قاتل
بيخفي اسطوره مش علميه في ذاتها
وكتير من الدراسات الحديثه
بدات تلاحظ التحيز
وتعتبر ان النظريات اللي بتلوم الام
كمصدر اساسي للمشاكل النفسيه عند الابناء
نظريات اثريه
متحلله متفسخه
بينما الانسان كيان اكثر تعقيدا
نتاج عوامل بيولوجيه وسيكولوجيه واجتماعيه
دا غير البييه اللي حواليه
الاب والام عامل مهم
ولكنه عامل من ضمن عوامل كتير
اهم حاجه يا عزيزي قبل ما تلوم الام
علي مشكله في ابنايها
تذكر يا عزيزي ان هناك سياق
افتكر ان الزمن غير الزمن
زمان الاسره كانت جزء من عيله ممتده اكتر
العم والعمه والخاله
وسكان المنطقه اهل نفس القريه
دا لو ما كانوش ساكنين في بيت واحد اصلا
فعبء التربيه والامومه
مش متوزع علي فرد واحد
لا متوزع علي الناس كلها
الكل بيربي عياله وعيال غيره
دا مش بالضروره شيء سلبي او ايجابي
ولكنه بالضروره معناه ان العبء
اللي فرد شايله لوحده دلوقتي
كان بيشيله زمان مع ناس تانيه الاهل
بس كدا يا عزيزي
في النهايه اتمني ان تكون الامهات راضيه
عن هذه الحلقه
و الحلقه يتبعت ويتشير
في جروبات ال
لان والله العظيم
لو واحده تبنت هذا البرنامج
هنضاعف عدد المشاهدات والله
دول اله اله
الامهات اه والله
بس كدا اخيرا عزيزاتي الامهات
اتمني تشوفوا الحلقات اللي فاتت
تشوفوا الحلقات الجايه
تنزلوا تبصوا علي المصادر
ولو احنا علي اليوتيوب نشترك علي القناه
باكد علي الامهات
عايزه تبقي ام كويسه
خلي ابنك يشوف البرنامج
ما تبقيش ام غير ناضجه دا
مفيد دا و درجات
امومه كويسه لان ابني شاطر
فيه فرق كبير اوي بين ام
ابنها بيشوف برنامج الدحيح
وبيشوف الحلقات اللي فاتت والحلقات الجايه
وكل هذا الكلام
وام ابنها بيشوف حد تاني
انا بناشد ام
تشوف ابن ليه ام ما بيشوفش الدحيح
تلومها وتنتقدها
انا بنادي كل اسطوره جوا كل ام
دا انت ضلالي
عزيزي انا بس عبد للمشاهدات وكدا
