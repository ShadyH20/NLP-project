طب يا دكتور زكريا
احنا هنفضل نتكلم علي السلم كدا ما يصحش
اتفضل يا دكتور
اشرب كبايه الشاي ونتكلم برواقه
يا اهلا سهلا يا دكتور يا اهلا وسهلا
دا احنا حصلنا الشرف والله
والله العظيم حصلنا الشرف بوجود حضرتك هنا
ما تاخذنيش يا استاذ حفظي يعني
اني جيت من غير معاد
دا احنا نتشرف ان يبقي جارنا
عالم فيزيا بشريه معروف زي حضرتك كدا
فيزيا نوويه يا استاذ حفظي
ومعلش انا اسف فعلا علي الازعاج
لا لا ما فيش ازعاج ولا حاجه
انا عارف يا دكتور
ان احنا مقصرين في حق حضرتك
حضرتك عايز فلوس السلم صح
لا لا لا
المرادي بس فيه حاجه وقعت
من البلكونه عندي علي بلكونه حضرتك
الله طب ومالك مكسوف كدا يا دكتور
هي ملابس داخليه ولا
لا لا لا لا مش كدا خالص لا
يا دكتور ما تتكسفش
يعني هتبقي حاجه شفتشي شويه
يعني هما العلماء ما لهومش نفس
لا لا لا يا استاذ حفظي
ماده وقعت من المعمل عندي
حضرتك عندك معمل في البلكونه
ايوه معمل نووي
والماده للاسف وقعت في بلكونه حضرتك
من المعمل النووي
ايوه للاسف
دا حظنا نشوف النهارده حضرتك يا دكتور
معلش يا استاذ حفظي
بس عامل الوقت في غايه الاهميه
استسمحك
ادخل البلكونه التقطها وامشي علي طول
اوي اوي يا دكتور خليك عندك
هاخلي مراتي تجيبها يا نهال
لا لا لا مش هينفع
لا ما فيش داعي نتعب المدام
يا دكتور المدام اصلا قاعده في البلكونه
ما فيهاش حاجه يعني

مراه حضرتك في البلكونه
اه من الصبح في البلكونه والله
يا نهال
معقوله سمعها ضعف فجاه
كانت بتسمع دبه النمله
للاسف يا استاذ حفظي
مراتك مش هتسمعك تاني خلاص
عشان السن يعني
هما صحيح يا دكتور
الستات بيعجزوا بسرعه فعلا
اصل انا قرات ان حقيقه علميه
استاذ حفظي انت راجل مومن
و
يا حفظي انت بتنده
انت بتنده يا حفظي
ايوه يا حبيبتي
جت اهي
خير يا حبيبي طلباتك اوامر
من العين قبل العين قبل العين
نهال
نهال
طلقها واجري بسرعه هنموت
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
عزيزي المشاهد الجميل
خليني اخدك يوم يناير سنه
وما ادراك ما يناير سنه
انت عارف يعني
عزيزي المشاهد يوم يناير
طايره حربيه من طراز
ونوعها قاذفه قنابل
كان طايره
فوق ولايه نورث كارولينا الامريكيه
فيه حاجه ولا
انا مش فاهم
الطياره يا عزيزي كان فيها
عدد قنبلتين نوويتين جاهزين للانطلاق
قوه كل قنبله فيهم
تبلغ ضعف قنبله هيروشيما
تخيل يا عزيزي
تبقي من سكان نورث كارولينا في الستينات
وقاعد بتمشي الكلب بتاعك في جنينه
من جناين جولدسبورو الشهيره
وشك منور زي البدر سعيد وراضي عن حياتك
وفوق دماغك علي بعد ميات الامتار
قنبلتين نوويتين قادرين يمحوا المدينه
اللي انت قاعد فيها كذا مره من الوجود
المدينه بالجنينه
بالكلب بتاعك اللي انت فرحان بيه
طب يا عادي
دوله نوويه
متعوده علي الكلام دا عادي
طول الوقت فيه سلاح نووي بيتصنع وبيتنقل
انت ايش فهمك انت
عايز اقولك يا عزيزي ان في يناير
الطياره الحربيه اللي من طراز
اللي باكلمك عنها
اللي كانت طايره فوق ولايه نورث كارولينا
اسقطت حمولتها النوويه فوق المدينه

ايوه زي ما سمعت كدا
ايوه يا عزيزي
القنبلتين النوويتين اللي باحكيلك عنهم
اللي عندهم قدره تدميريه
بتوصل ل مره بتاعه هيروشيما
وقعوا علي نورث كارولينا
طب يا عادي يا
هتلاقي الاولاد بيتمرنوا
دوله نوويه
وعندها نووي وبتحب تتمرن يعني
لعلمك بقي
هتلاقي القنبلتين دول ما فيهومش نووي اصلا
عزيزي عيب عليك انت للدرجادي مسترخصني
القنبلتين يا عزيزي كان فيهم نووي
وما كانش تدريب ولا حاجه
الله يعني يا
انت عايز تقولي
ان اتضربت بالنووي
عزيزي انتظر
اعقلوا الكلام قبل ما تقولوه
عزيزي مش معني ان القنابل
اترمت من الطياره انها هتنفجر
امال يعني يا
هيفرقعوها لما يخبطوا في الارض يعني
مش باتكلم علي بومب العيد
القنابل النوويه لمعلوماتك يعني
مش بتنفجر عن طريق الخبط
القنابل النوويه
وبالذات اللي بتترمي من الطيارات
لازم تمر بعده خطوات متتاليه عشان تنفجر
كل خطوه من دول يجب ان تتم بنجاح
عشان تقوم مسلمه للخطوه اللي بعدها
لغايه ما نوصل لاخر خطوه
وهي انفجار القنبله
سلسله هذه الخطوات بيسموها تتابع التفجير
لازم تتابع التفجير يكمل
عشان القنبله تنفجر
اه خلاص فهمت يا
يعني القنبلتين دول وقعوا وخلاص
تتابع التفجير ما حصلش
لا يا عزيزي هو لو كان ما حصلش
كنت هاحكيهولك ليه
خليني اقولك
ان تتابع التفجير في القنبلتين بدا
طب هو تتابع التفجير
عشان انا عارف ان كل دا
هيطلع في الاخر
عزيزي والله ما كان
القنبلتين نزلوا
وكانوا جاهزين للانفجار فعلا
وتتابع التفجير بدا فعلا
ومش اول خطوه بس التانيه والتالته
طب ماشي يا بقي
سلسله الانفجارات اللي انت بتقولي عليها
عشان عارف ان ما فيش قنبله انفجرت
في يا مفلس
عشان حلقه جابت كام مشاهده
يقولك انا عايز اعمل حلقات عن النووي
قنبله نوويه انفجرت في
الحقيقه يعني الحكايه فيها ثغره
ان يعني ولايه نورث كارولينا
ما زالت موجوده علي الخريطه
طب ماشي يا اني سامحتك
يلا قولي سلسله الخطوات
عشان يبقي عندي فكره
عينيا يا عزيزي استاذنك بس
اروح اجيب خيار استراتيجي وارجعلك تاني
القنبلتين اللي كانوا في الطياره يا عزيزي
كانوا من طراز
وهي قنبله نوويه حراريه
او ما هو معروف بالقنبله الهيدروجينيه
بتمثل الجيل التاني من القنابل النوويه
بعد الجيل الاول الشهير
جيل بقي الحاجه هيروشيما
وطنط ناجازاكي وكدا يعني
صحيح يا عزيزي
لو ما تعرفش قصه هيروشيما وناجازاكي
انصحك ترجع تتفرج علي اوبنهايمر
شفته يا
فيلم جامد وحلو اوي بصراحه
ابدع وتفوق علي نفسه
لا يا عزيزي مش قصدي علي دا
عزيزي انا اقصد حلقه اوبنهايمر
من برنامج الدحيح
يعني قبل عرض هذا الفيلم بشهور
مده اقصر ايقاع اسرع بطل اوسم
القنبله بتاعتنا
كانت زي قنبله نوويه بتتكون من جزيين
جزء ابتدايي وجزء ثانوي
وعشان تنفجر
كان لازم نفجر الاول الجزء الابتدايي
دا عاده بيحصل بمتفجرات عاديه
بس هذا الانفجار الابتدايي
بيودي لدفع كتلتين نوويتين علي بعض
عشان يكونوا الكتله الحرجه
ال
حرجه ازاي يا
ما بتسلمش بالايد
بتعمل كداهو بترقص بكتفها
افضل هزر بقي في وسط القنابل النوويه
كتله حرجه كفايه انها تعمل
تفاعل نووي متسلسل
قادر انه يطلع كميه طاقه عظيمه
اللي بتطلع من القنبله النوويه
يعني اقل من الكتله مش هيحصل تفاعل
عند الكتله الحرجه بيحصل تفاعل بوم
بوم يا

طبعا يا عزيزي كلمه بوم
مش احسن حاجه توصف الانفجار النووي
قنبله ناجازاكي الشهيره
ولدت كتله نار عرضها نص كيلومتر
في هذه المساحه
كل حاجه جواها بتتبخر
وبتتحول لسحابه ال الشهيره
اللي مقاديرها دخان وتراب
والحاجات اللي اتبخرت
النار يا عزيزي ما بتلحقش تمسك في حاجه
الحاجه بتكون اتحرقت
بعدها بيحصل موجه ارتجاجيه
بتدمر المباني والنوافذ والاشجار
في قطر ممكن يوصل ل كيلومتر قطر
خلاص كدا لا لسه
هناك موجه حراريه قطرها كيلومتر
بتحرق كل شيء في طريقها
دا طبعا غير بقي شويه الغبار المشعين
شويه تلوث بقي للهوا والميه والتربه
وقتل كل صور الحياه بس
يا نهار اسود يا
يعني
كانت علي موعد مع هذا الجحيم
المواطن الابيض كان هيتفحم
يا عزيزي انا باكلمك علي مين
علي ناجازاكي
القنبله بتاعتنا
اقوي من قنبله ناجازاكي مره
مش بس كدا مش لوحدها معاها صاحبتها
ففيه قبنلتين كل واحد فيهم
اقوي من قنبله ناجازاكي مره
يا عزيزي تاثيرها يتمد لالعبور
انسي بقي ال كيلو وال كيلو
وال اللي في النص
القنبلتين اللي كانوا نازلين
ما كانش ناقصهم حاجه عشان يعملوا جهنم علي الارض
نورث كارولينا كانت
مش بس هتنضم لهيروشيما وناجازاكي
في نادي ضحايا السلاح النووي
ربنا ما يكتر اعضاءه
لا كانت هتحتل المركز الاول
الناس كانت هتترحم يا عزيزي
علي ال
الله يرحم ال وال
فين ايام الزمن النووي الجميل
يا لهوي يا
انا بدات اقلق علي
رغم اني من مركز
طمني علي ال وحياتك
اصبر هاطمنك
ما تقولش يا ما انفجرتش
القنابل النوويه يا عزيزي ما فيهاش لهوجه
خليني افهمك تتابع التفجير واحده واحده
القنابل النوويه اللي بتترمي من الطيارات
بتكون موجوده في منطقه اسمها
ال او غرفه القنبله
جوا الطياره
الغرفه بتكون
شبه غرفه العجل اللي في الطيارات المدنيه
يعني بيكون فيه باب كدا تحت الطياره
بيتفتح هذا الباب
وتنزل منه القنبله مباشره
القنبله بتاعتنا وهي جوا ال
جوا الطياره لسه ما نزلتش
بيكون طالع منها دراعات تسليح
ما يسمي بال
الدراعات بتتعشق في جسم الطياره
ليه عشان القنبله ما تفكش
غير لما يكون مقصود انها تفك
مش اول ما الباب يتفتح
تقوم القنبله نازله علي طول
لا فيه دراعات قويه
مثبته القنبله في جسم الطياره
طب يا
بتتفك ازاي الدراعات
بيكون فيه مسامير تامين
بتشيل المسامير من ال
عشان تسيب جسم الطياره
ساعتها القنبله بتاعتنا بتكون جاهزه
انها تنطلق للارض
طبعا اول ما باب الغرفه يتفتح
طب وبعد كدا بقي
القنبله بتنزل وتنفجر وخلاص كدا
هو معايير الامان اللي احنا حاطينها
اصبر يا عزيزي
قنبله الكرنك فيها خطوات اكتر من كدا
الخطوه التالته
والقنبله وهي بتنزلق نحو الارض
بيتم تفعيل الباراشوت اللي في القنبله
يا القنبله هتنزل بال
دا وقت فسح
المره الجايه بقي نحدفها بالتليفريك
يا عزيزي الباراشوت مهم جدا
لو القنبله هتترمي من ارتفاع قليل
ليه عشان تاخد وقتها وهي بتنزل
ليه عشان تدي وقت كافي
للطيار اللي رمي القنبله
انه يبعد عن مجال تاثيرها لما تنفجر
وعشان نضمن اكتر اننا بعدنا
القنبله كمان بيكون فيها
الخطوه اللي بعد كدا
هي اخر خطوه وابسط خطوه
خطوه تقليديه وموجوده في كل الاسلحه
اللي صنعها الانسان
عشان القنبله تنفجر
لازم الطيار قبل ما ينزل القنبله اصلا
يفعل مفتاح الامان
اللي هو
اللي موجود علي القنبله
مفتاح الامان
حاجه تقليديه جدا في عالم الاسلحه
بيكون مثلا موجود في مسدس
دا مفتاح بسيط له وضعين
وضع الامان ووضع التسليح
لو المفتاح علي وضع الامان انت في امان
والقنبله مستحيل تنفجر
في المسدس مثلا لو مفعل مفتاح الامان
ودست علي الزناد المسدس مش هيضرب
لكن لو المفتاح علي وضع التسليح
لو ضغطت علي الزناد الرصاصه هتنطلق
وفي حاله القنبله النوويه
لو المفتاح علي وضع التسليح
فما فيش ما يمنع ان هذه القنبله تنفجر
تقدر تتوكل علي الله
لو القنبله وصلت في تتابع التفجير للخطوه
يعني ال خلص ال ثانيه بتوعه
هتفنجر
تنفجر
ايون خطوات هيخلوا القنبله تنفجر
ان دراعات التسليح تتفك
ان باب القنبله يتفتح
وبالتالي القنبله تنزل
ان الباراشوت يشتغل
لو احنا علي ارتفاع قليل
ان ال يعد لحد ثانيه
وان مفتاح الامان يكون علي وضع التسليح
خطوات ما لهومش علاقه بمكان القنبله
وصلت الارض ولا لسه في السما
اترزعت ما اترزعتش
لو تموا ال خطوات دول
ان شا الله تكون القنبله فين هتنفجر
ولو ما تموش ال خطوات
القنبله بقي اتخبطت اتشالت اتهبدت
وقعت من طياره
مش هيحصل حاجه
في يناير
الطايره الحربيه من طراز الامريكيه
وهي طايره
فوق ولايه نورث كارولينا الامريكيه
اتعرضت لمشكله
الطياره كانت طالعه من قاعده عسكريه
اسمها سيمور جونسون
في مدينه جولدسبورو
في ولايه نورث كارولينا
في رحله عسكريه تعتبر جزء
من عمليات القوات الجويه الامريكيه
اثناء الحرب البارده
مهمه هذه الرحله انها تروح
للقطب الشمالي في كندا وبعدين ترجع
بغرض انه كان لازم يبقي فيه
طياره مسلحه بقنابل نوويه
طايره طول الوقت
بالقرب من الاتحاد السوفييتي
لازم الاتحاد السوفييتي يبقي قلقان
ممكن طياره من دول تطلع تضربني في وقت
والطيارات كانت معده
ان لو حصل حاجه تضرب النووي علي طول
احنا في حرب بارده يا عزيزي
ما نعرفش ممكن تسخن امتي
وكجزء من الرحله
الطياره كانت بيتم تزويدها بالوقود من الجو
من طياره عسكريه تانيه
واثناء عمليه التزود بالوقود
الطيار اكتشف تسريب
في احد خزانات الوقود في الطياره
وقام علي طول لغي العمليه
اتصل ببرج القياده
قام برج القياده قام قايله
ارجع واعمل هبوط اضطراري
اثناء رحله العوده الامور ساءت اكتر
التسريب اتضح ان هو مش مشكله بسيطه كدا
دا جزء من مشكله كبيره في الجناح
التحكم في الطياره بدا يبقي اصعب
وخليني اقولك ان عند ارتفاع الاف قدم
الطيار فقد التحكم بالطياره تماما
الطياره عومت يا عزيزي
بنووي طياره بنووي عومت
فجاه الجناح انفصل عن جسم الطياره
الطياره تاني اللي فيها قنبلتين نوويتين
بدات تتجه في مسار عشوايي ناحيه الارض
الطيار بيدي تعليمات لكل الطاقم اللي معاه
بمغادره الطياره عن طريق الباراشوت
طاقم الطياره بدا ينط من الطياره
وبالفعل منهم نجحوا في الهبوط بسلام
بعد ما سابوا الطياره المنكوبه
اللي المفروض انها رايحه دلوقتي ناحيه الارض
اخر حاجه شافها اصحابنا الطيارين وهما بينطوا
ان الطياره سليمه فيما عدا الجناح
يعني جسم الطياره بتاعنا حته واحده
والحموله النوويه بتاعتنا جوا الطياره
موجوده ومتامنه جوا الغرفه
والقنبلتين بسم الله ما شاء الله
نايمين بوداعه الاطفال
طبعا القنبلتين المفروض كانوا يتدمروا
مع الطياره اللي هتقع علي الارض
ما كانوش هينفجروا كانوا هيتدمروا
بس مش هينفجروا
الطيار والطاقم عارفين كدا
والقياده اللي قالتلهم كانت عارفه كدا
وانت دلوقتي بقيت عارف كدا
بس ما حدش جه في دماغه اللي حصل بعد كدا
اللي حصل يا عزيزي ان الطياره
بعد ما نط منها الناس كلها
انقسمت اتفقلت
عارف يا عزيزي
البيضه لما تمسكها كدا وتفقلها نصين
بينزل منها وانت بتعمل كداهو
صفار بالظبط شاطر
طب بقي لو بيضه بصفارين
زي الطياره بتاعتنا
هنعمل شكشوكه بقي
ثانيه واحده يا
فيه ثغره في اللي انت قلته دا
هي يا عزيزي
مش فيه مسامير تدوين ومصانع تسليح
يا جاهل اسمها مسامير تامين ودراعات تسليح
ايوه يعني
دراعات التدليك ما اشتغلتش ليه
يا عزيزي دراعات
غرفه القنبله نفسها اتكشفت وبقت في الهوا
القنبلتين فكوا وراحوا ناحيه الارض خلاص
تتابع التفجير بدا
تتابع التفجير بدا يا
ايوه يا عزيزي
اول خطوتين من ال خطوات حصلوا بالفعل
دراعات التسليح فكت
والقنبله نزلت من الغرفه
بس يا سوال معلش
القنبله لما يتم نزولها من الطياره
بيتم تفعيل حاجتين
اولا ال بتاعها
عشان تحفظ سلامه الطيار اللي طاير بالطياره
الحاجه التانيه ان بيتم تفعيل ال
اللي مدته ثانيه
فهل بقي تم تفعيل الكلام دا
ولا ما تمش تفعيله
دا يا عزيزي دا انت شاطر اوي
انت مين اللي كان بيدرسلك فيزيا نوويه
شوف يا عزيزي
بالنسبه للبراشوت وال
ما كانش فيه حاجه تمنع ان هما يتفعلوا
حتي في الحاله بتاعتهم
يعني ال بدا في القنبلتين
انا مش مش فاهم يا
يعني ال اشتغل
بص يا عزيزي هما قنبلتين
القنبله الاولي
الباراشوت فيها لسبب ما اشتغلش
او ال اتفعل
بس الباراشوت ما اتفتحش
حلو يا دا كلام ممتاز
كدا الخطوه التالته ما اتفعلتش
كدا القنبله لا يمكن تنفجر ابدا
خصوصا ان القنبلتين وقعوا
علي ارتفاع اقل من الاف قدم
يعني كان لازم
عشان ال بتاعنا دا يوصل ل ثانيه
انا يا عزيزي هابطل انبهر خلاص
بالفعل القنبله الاولي وقعت علي الارض
وال بتاعها كان وصل ل ثانيه
وبعد الاصطدام كل الدواير الكهربيه اتدمرت
وتتابع التفجير ما كملش
طب الحمد لله يا طمنت قلبي
النور قطع عن القنبله
لسه يا عزيزي فيه قنبله تانيه
القنبله التانيه بقي يا عزيزي
الباراشوت اشتغل
ال اللي في غرفه القنبله
فعل الباراشوت
والباراشوت فعلا فتح
يعني القنبله
بدات تتهادي نحو الارض في سلام
وال بيعد
يا نهار اسود
دا كدا معناها
ان القنبله هتاخد وقتها في النزول
فال هيكون خلص فالقنبله هتنفجر
ومش هتلحق ترتطم في الارض
فكل الاسلاك الكهرباييه تبوظ
يا عم انت
انت تيجي تكمل الحلقه يا عم والله
يا عم الشطاره
عزيزي انا بدات اخاف عليك من الاغتيال
بسبب وعيك النووي
خف يا عم الله
انت اصبحت كادر نووي مصري
خد بالك من نفسك يا حبيبي ممكن يغتالوك
في الحقيقه القنبله التانيه
كان معاها كل الوقت اللي في الدنيا
نازله بباراشوت وبتتمخطر براحتها
ال وصل ل ثانيه
وصلنا للخطوه الاخيره
انا اطمنت علي
الخطوه الاخيره هي مفتاح الامان
اكيد الطيارين وهما بينطوا
قفلوا المفتاح وراهم
ماشي
ماشي يا قلقتني
اللي بيحصل
مفتاح الامان اللي هو اخر خطوه
واهم خطوه عشان القنبله تنفجر
لازم يا عزيزي تفهم ازاي بيشتغل
عشان نعرف نقلق ولا لا
شكلك معاك حكايه يا
ايوه والحكايات بتجوع وانت عارف
فهاخرج خروج درامي وارجع رجوع ملحمي
مفتاح الامان في القنبلتين بتوعنا يا عزيزي
عباره عن مفتاح كهربي بسيط جدا
دايره كهربيه بتشتغل باشاره كهربيه ضعيفه
يا دوب فولت
اللي عندك في البيت دا فولت
انت ما شاء الله معدي
لا دا فولت
دا رقم صغير لدرجه
ان ممكن في ظروف جويه صعبه
شويه كهربا استاتيكيه في الجو
او لو مصدر تيار كهربي قريب
تداخل مع المفتاح بتاعك
او لو دايره المفتاح
حصل فيها قفله بسيطه
نتيجه انها وقعت من طياره مثلا
يشتغل مفتاح الامان بالغلط
ويتنقل من وضع الامان لوضع التسليح
يا لهوي يا
والامريكان كانوا عارفين العيب دا
في الحقيقه في الوقت دا
كان معروف ان في حالات عديده
مفتاح الامان كان بيقلب لوحده
لوحده هرمونات
اللي هو يصحي والله غيرت رايي
انا كنت في امان
بقيت في وضع تسليح دلوقتي
اه نتيجه موثرات خارجيه
وبدون ما حد يتعمد انه يغير حاجه
احد المهندسين العسكريين
اسمه تشارلي بيركس
كان بيتكلم عن المفتاح دا بالذات
وقال ان تم تسجيل اكتر من حادثه
اشتغل فيها المفتاح دا بشكل غير مقصود
انت هتطمني وتقولي
ان مفتاح الامان ما اتغيرش صح
بالظبط يا عزيزي المفتاح ما اتغيرش
بعد ما ال وصل ل ثانيه
كان علي وضع الامان
الحمد لله القنبله ما انفجرتش
وترتني يا والله
عداله السماء تهبط علي سماء نورث كارولينا
ثانيه واحده يا
اتنفس الصعداء ارجوك
امهلني شويه وقت
دا يا عزيزي نفس اللي عمله العسكريين
لما راحوا يستكشفوا
مكان سقوط القنبله التانيه
اللي نزلت بشكل هادي تماما
بعد ما الباراشوت اتعلق في شجره
وكان عندك قنبله نوويه كدا
مدلدله من الشجره في سلام
حتي مش لامسه الارض
تقولش فاكهه مهرمنه
الشجره طرحت نووي يا جدعان
الظباط كانوا عارفين ان الباراشوت اشتغل
وال اكيد عدي ال ثانيه
فراحوا بسرعه يستخرجوا
مفتاح الامان من القنبله ويبصوا عليه
والحمد لله لقوه صامد في وضع الامان
بص اني باشكرك علي الحلقه
وباشكرك علي مجهودك
وباشكرك علي ان انت طمنتني في الاخر
بس حلقه فاضيه
لان انا كنت عارف في الاخر
ان لسه موجوده
وبالتالي ما فيش انفجارات نوويه
حصلت في
انت بتعمل حكايه علي الفاضي
عامل زي ربات البيوت
اللي بتقولك صالحت سلفتي طلقت عمتي
بتثير الجدل عشان تعلي ال
يا عزيزي فكر في اللي باقولهولك دا
احنا كنا علي مشارف كارثه نوويه
اكبر من هيروشيما وناجازاكي
او مره انت متخيل
عشان اخر خطوه
انت كنت واقف علي اخر خطوه
في تتابع التفجير
دراعات التسليح اتفكت
القنبله نزلت من الطياره
الباراشوت اشتغل
ال عد ثانيه
والمفتاح الكهربي البسيط
اللي تم رصد واقعه اتغير عشان الجو
كان هو المانع الوحيد
اللي حمي ولايه نورث كارولينا
من انها تباد


ولايه نورث كارولينا
كانت علي بعد فولت بس
فولت
دول يا عزيزي لو جم فيك مش هيكهربوك
بلوفر صوف بيحك يعملهم
امريكا كانت علي بعد
فولت من كارثه نوويه
دا كان هيبقي اول انفجار
لقنبله هيدروجينيه
علي منطقه سكنيه في التاريخ
خطوات عشان تنفجر القنبله حصل منهم
واتعطلت بس الخطوه الاخيره
عشان تمنع حادثه جولدسبورو
انها تكون اكبر كارثه نوويه
في تاريخ الانسانيه
اما بقي القنبله الاولي
اللي نزلت من غير باراشوت
فهي خبطت في الارض
بسرعه كيلومتر في الساعه
عشان تفهم قوه الصدمه
لك ان تتخيل ان القنبله
اتدفنت علي بعد حوالي متر تحت الارض
طبعا بعد ما عملت حفره كبيره علي السطح
العمق كان كبير
لدرجه ان الظباط حفروا متر بس
وقرروا يلغوا العمليه
الميه الجوفيه خلت عمليه الحفر مستحيله
لدرجه ان هما وقفوا حفر
وقرروا يردموا علي القنبله
ايوه في منطقه جولدسبورو
في ولايه نورث كارولينا
فيه قنبله نوويه مدفونه حتي الان
لدرجه ان القوات الجويه الامريكيه
اضطرت تشتري الارض
عشان تمنع استخدام لهذه الارض
او حفر فيها في المستقبل
خلي بالك طبعا ان هي مستحيل تنفجر نظريا
علي بعد تقريبا كيلومتر
من مكان تحطم القنبله
وفي مدينه يوريكا الصغيره
اللي كانت ممكن تختفي من الوجود سنه
استيقظ سكان المدينه
اللي عددهم لا يتجاوز الميات
في احد ايام يوليو سنه
علي منظر يافطه عجيبه
ولايه نورث كارولينا علقتها في الشارع
اليافطه مكتوب عليها عنوان
الحادث النووي
وتحتيه كلمتين بالظبط
بيوثقوا حادث جولدسبورو
مع تاكيد ان كان فيه كارثه نوويه ضخمه
تم تجنبها اليوم دا
طب وايه العجيب يا
في اليافطه
مهو حدث جلل يجب ان هما يحييوا ذكراه
العجيب يا عزيزي في اليافطه
ان سنه
كانت معلومات المواطن الامريكي العادي
عن حادثه جولدسبورو
ما فيهاش تفاصيل عن تتابع التفجير اللي بدا
ومفتاح الامان الضعيف اللي انقذ بلدهم
ودا لان الوثايق السريه
اللي فيها التفاصيل
افرجت عنها الحكومه الامريكيه سنه
يعني المواطن الامريكي لحد هذه السنه
كان فاكر ان اللي حصل سنه
هو مجرد حادثه سقوط قنبله نوويه بالغلط
وهي حاجه قليله يا
في الحقيقه يا عزيزي المواطن الامريكي متعود
علي الحوادث اللي من النوع دا
عادي بالنسبه للمواطن الامريكي تاريخيا
ان قنابل نوويه تقع
او طيارات فيها قنابل نوويه تقع
يعني قبل الحادثه ب سنين بس سنه
كابتن طياره حربيه
كانت طايره فوق ولايه ساوث كارولينا
شاف انذار مفاجي في الكابينه
ان دراعات التسليح بتاعه القنبله النوويه
اللي موجوده في الغرفه بتاعه القنبله
مش متثبته كويس
ولما نزل يشوف المشكله
حاول يصلحها بايديه
ولكنه بدل ما يثبتها
بالغلط سحب مسامير التامين
فالدراعات فكت تماما
والقنبله وقعت علي ارضيه الغرفه
وبسبب وزنها التقيل باب الغرفه اتفتح
والقنبله نزلت الارض
برضه هو ما فيش غير
اللي بتضرب و
القنبله يا عزيزي نزلت الارض
ما تقولش انفجرت بقي
وبالتحديد علي بيت مواطن امريكي
اسمه والتر جريج
اهم انجاز في حياته
ان وقعت فوق دماغه قنبله نوويه
اللي نجح انه ينجو هو واسرته باعجوبه
اللي بالمناسبه اتصابوا
يا دا مواطن غلبان
هتلاقيه افتكرها برميل ولا حاجه
خليني اقولك يا عزيزي ان والتر جريج
كان احد ظباط المظلات الامريكيه
اللي خدموا في الحرب العالميه التانيه
يعني كان عارف كويس اوي
اللي وقع علي بيته
وعشان كدا رفع قضيه علي القوات الجويه
شغله القديم وكسبها
تخيل يا عزيزي مديرك يسالك
ما جتش ليه الشغل النهارده
تقوم قايله
عشان فيه قنبله نوويه وقعت علي بيتي
ودي غالبا غلطتكم
فانا هارفع قضيه وهاكسبها
تلاقي نفسك في يوم وليله
انت اللي بتخصم من مديرك
انت متخيل يا عزيزي
الحوادث من كتر ما حصلت
الجيش الامريكي بقي يطلق عليها
اسامي سريعه
اسامي بتعبر عن نوعها وحجمها
عشان تسهيل التواصل اثناء وقوع الحادث نفسه
يعني الحوادث اللي بتتضمن
اسقاط سلاح نووي بالغلط
بس في ارض الوطن مش في ارض العدو
اسمها
لما اقولك في اللاسلكي
حصل
لازم تعرف ان الحادثه
فيها تهديد نووي وفي ارضنا
لكن لما اقولك
فيبقي الحادثه فيها تهديد نووي
بس في ارض العدو
هي حادثه بس في ارض العدو
ودا يمكن يبقي اسوا
لان فيه احتمال قيام حرب نوويه
لكن لما اقولك ان حصل
يبقي الحادثه ما فيهاش تهديد نووي
ولكنها متعلقه بسلاح نووي
خطا في اجراءات التعامل مع السلاح مثلا
او اهمال في قواعد السلامه
اقولك بقي يا عزيزي
هناك كام حاله حصلت
الارقام الرسميه
بتاعه وزاره الدفاع الامريكيه
بتقول ان فيه حادثه اتسجلت
من سنه ل
احنا هنا بنتكلم علي حوادث فيها تهديد نووي
وفي ارض الوطن
ودي الارقام الرسميه المعلنه
اظن يا عزيزي اخر حاجه كنت تتوقعها
ان تقريبا كل التهديدات النوويه
اللي تعرضت ليها
الولايات المتحده الامريكيه
اثناء الحرب البارده
كانت من نفسها مش من حد غريب
الطايرات الحربيه الامريكيه
المسلحه بقنابل نوويه
واللي كانت بتطير علي مدار الساعه
بالقرب من الاتحاد السوفييتي
في الحقيقه عمرها ما وقعت
قنبله واحده علي الاتحاد السوفييتي
ولكنها تسببت في وقوع قنبله نوويه بالغلط
علي امريكا وحلفايها
قنبله منهم القنبلتين بتوعنا
واللي في الحقيقه ما كانوش اخطر حادثه
بعض القنابل يا عزيزي اللي نزلت بالغلط
امريكا فشلت انها تلاقيها لغايه النهارده
وبعضها حصل فيه انفجارات محدوده
نتيجه الارتطام
فادت الي حدوث تلوث اشعاعي
زي حادثه ثول الشهيره سنه
في منطقه جرينلاند التابعه للدنمارك
واللي وقتها عملت فضيحه عالميه
خلت وزاره الدفاع الامريكيه
توقف عمليات الطيران النووي بالكامل
ما فيش حد هيطير بنووي تاني
عزيزي المشاهد الجميل لو جيت تاملت
في المسلسل الامريكي الشهير
واللي بيبدا بواحده
من اعظم العبارات الافتتاحيه في تاريخ الدراما
ما هي تكلفه الاكاذيب
في اشاره لمشكله انعدام الشفافيه
في الاتحاد السوفييتي
اثناء كارثه تشيرنوبل
في المسلسل بيتم التركيز علي الاكاذيب
لانها المشكله الواضحه في النظام الشيوعي
ولكنها يا عزيزي في الحقيقه
كانت مشكله ثانويه
الاكاذيب كانت هي الطريقه
اللي تعامل بيها الاتحاد السوفييتي
مع المشكله الاساسيه
المشكله الاساسيه
اللي كانت وما زالت الخطر النووي
او بمعني ادق
عدم التعامل بجديه مع الخطر النووي
والمشكله بالذات مشكله انسانيه بحته
لا هي شيوعيه ولا هي راسماليه
مشكله الانسان
اللي نجح في صناعه تكنولوجيا خطيره
وفشل في التعامل معاها
بالجديه المطلوبه طول الوقت
صحيح يا عزيزي السوفييت بيكدبوا
ولكن الامريكان بيقولوا الحقيقه بعد سنه
واحيانا دا ما بيفرقش كتير اوي عن الكدب
كلمه حادث وكلمه نووي
بيعملوا اثر صعب جدا لما بييجوا مع بعض
القنبله النوويه لو اترمت في اختبار مدروس
او حتي في حرب نوويه
اضرارها بتكون متوقعه ومحسوبه
لكن الحادث النووي دا شيء مثير للرعب
شيء مش مدروس ابعاده ولا العواقب بتاعته
خطر غير محسوب
يمكن عشان كدا سمعه تشيرنوبل
اسوا بكتير لبعض الناس من سمعه هيروشيما
النووي يا عزيزي ما فيهوش هزار
وكل ما الانسان بيصنع تكنولوجيا اعقد
كل ما اجراءات الامان المتعلقه باستخدامها
بيزيد تعقيدها برضه
لما بتسمع
ان الوكاله الدوليه للطاقه الذريه
بترفع شعار الامان النووي
فانت عارف دلوقتي ان دا مش معناه
مجرد منع التصنيع والتسليح
ولا وقف الحروب النوويه
لكنه بنفس القدر
منع الحوادث النوويه بكل الطرق
الحوادث اللي ممكن تودي لا قدر الله
للكارثه النوويه القادمه وليست للحروب
واديك شفت يا عزيزي
القنبله النوويه التانيه
اللي نزلت بالغلط فوق نورث كارولينا
اللي منعها من الانفجار
هو مفتاح كهربي صغير
كان ممكن بسهوله ينتقل
من وضع الامان لوضع التسليح
بالمناسبه يا عزيزي
فاكر القنبله النوويه الاولي اللي حكتلك عنها
فاكرها اللي نزلت
بس الباراشوت ما اشتغلش
فوقعت وخبطت في الارض
فنزلت متر تحت الارض
فاكرها وسابوها جوا
خليني اقولك عنها معلومه صغيره ومهمه
احد الظباط والمهندسين اسمه جاك ريفيل
بيحكي لما كان الفريق بتاعه
بيستخرج مفتاح الامان بتاع القنبله
واللي لقوه في الحفره
اللي عملتها القنبله علي السطح
المهندس ريفيل بيقول
لغايه ما اموت عمري ما هانسي اللحظه
اللي العسكري ندهلي فيها
وقالي يا فندم احنا لقينا
مفتاح الامان بتاع القنبله
قلتله هايل عظيم ممتاز
قالي مش هايل مش عظيم مش ممتاز
المفتاح علي وضع التسليح
انتم بتهزروا
ايوه يا عزيزي القنبله الاولانيه
اللي الباراشوت ما اشتغلش فيها
اللي ال
بدا يشتغل فيها وعد ل ثانيه
وخبطت في الارض
مفتاح الامان لما جينا بصينا عليه
لقيناه مش علي وضع الامان
لقيناه علي وضع التسليح
المفتاح اتقلب بالغلط
بس كدا يا عزيزي
فخد بالك بقي كويس اوي من موضوع النووي دا
شوف الحلقات اللي فاتت
شوف الحلقات الجايه
انزل بص علي المصادر
لو احنا علي اليوتيوب اشترك علي القناه
لو كان ليك عمر يا عزيزي
بس كدا يا عزيزي استاذن انا عايز حاجه
بصراحه يا عزيزي للامانه العلميه
القنبله الاولانيه ما كانتش هتنفجر
عشان ال بتاعها ما كملش
وصحيح زي ما انا حاولت افزعك في الاخر
واقولك ان مفتاح الامان
لقوه علي وضع التسليح
صحيح دا حصل
ولكن هما اكتشفوا ان دا الوضع الخارجي بس
بمعني
لا يعني لما خبطت جامد في الارض
فالموضوع اتغير يعني
بس الدنيا سليمه من جوا الحمد لله
والدايره الكهربيه اللي جوا
كانت في وضع سليم

انت بتهزر في النووي
انت مش قلت ما فيش هزار في النووي
بتهزر وبتبعتني ليه هه
عزيزي الهزار مجرد وسيله
لايضاح خطوره الموضوع
وبانادي علي وكاله الطاقه الذريه
اهو اخترقوا كل قواعد الامان
بس ربك بيستر
هي الحكمه
خير يا عزيزي
اشوفك علي خير عايز حاجه

