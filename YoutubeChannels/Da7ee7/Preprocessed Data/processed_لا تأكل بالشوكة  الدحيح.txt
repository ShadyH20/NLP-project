مساء الخير معاكم الاستاذ رمزي المرشدي
الخبير في الاتيكيت
النهارده هنتكلم علي اتيتكيت المذاكره
دلوقتي دا كتاب عندنا وعايزين نقلب الصفحه
هنعمل كدا
دا قرف ما ينفعش نحط ايدينا في بقنا
عندنا كبايه الميه بتاعتنا هنا اهو
بنغرق صباعنا كدا
نحط ونقلب
دلوقتي عندنا الكتاب بتاعنا
الكتاب بتاعنا دا فيه معلومات
معلومات جايه في المنهج
ومعلومات بره المنهج
المعلومات اللي جايه في المنهج
هنقوم ماسكين القلم داهو
وهنعمل زي ما بتعمل في صاحبك
بتعمل فيه بتعلم عليه
النوع التاني من المعلومات
معلومات بره المنهج مش جايه في الامتحان
المعلومات بنقراها ثقافه عامه
خد فكره وتعالي بكره
اتيكيت شرب القهوه
عشان نقدر نسهر ونذاكر لامتحاناتنا
اولا بنمسك القهوه كداهو
اهو
زي ما حضراتكم شايفين
الصباع دا مطرود بره مش مع زمايله
عندنا غضب علي الخنصر
نمسك
كدا صح كدا ممتاز
لكن فيه ناس تقوم عامله كداهو
دا غلط دا ما ينفعش
دا ما فيهوش اتيكيت
دا كانك بتشرب معسل احسن
بكدا نكون انتهينا من المذاكره والتركيز
انا كدا هقدر اصحي اكتر من ساعه
عشان الامتحان بتاعي
اخر خطوه بسميها شايل مسيوليتي علي كتافي
بنرفع المسيوليه
بنرفع المسيوليه
نستغطي بالمسيوليه
وبعدين بنبدا نفكر في الاحلام الضايعه
واننا كدا كدا فشله وعمرنا ما هننجح
وبعد كدا بناخد خطوه النوم
بننام علي الجنب اللي نختاره
ناس تحب يمين ناس تحب شمال
انا من انصار نام علي الجنب اللي يريحك
بس يلا بينا
استاذ رمزي
استاذ رمزي
انت مت ولا يا استاذ رمزي
المستقبل بيضيع
اعزايي المشاهدين
السلام عليكم ورحمه الله وبركاته
اهلا بكم في حلقه جديده
من برنامج الدحيح
في سنه اثناء حفل زفاف
اميره بيزنطيه علي دوق فينيسيا
وبينما الرقصه اللي بين العروسين خلصت
وما حدش عارف
قالوا لبعض وهما بيرقصوا سلو كالعاده
والمعازيم اخيرا بيتوجهوا للبوفيه
ويامنوا علي البروتين الحيواني
فجاه بيقف الجميع ويندهشوا
وعينيهم علي ايد العروسه
بيشوفوا المحبس يا
لا يا عزيزي المشكله كانت اكبر من كدا بكتير
المشكله ما كانتش في اللي لابساه العروسه
المشكله كانت اللي ماسكاه في ايديها
العروسه يا عزيزي كانت ماسكه شوكه ذهبيه
وقال عايزه تاكل بالشوكه
عزيزي اللي بقولهولك دا
كان بمثابه كارثه وقتها
شوكه الاكل الصغيره
ما كانتش اختراع معروف للناس
علي عكس المعلقه مثلا
اللي كانت معروفه من العصور الباليوليثيه
اللي امتدت لحد الاف سنه قبل الميلاد
ولا حتي الشوكه كانت معروفه زي السكينه
السكينه طبعا كانت عامله شغل عالي
من ايام العصور الحجريه
وبدات تخش كاداه للاكل في نفس العصور
انما الشوكه كان اختراع جديد
اغلب الناس ما كانتش لسه تعرفه
وبما ان الانسان عدو دايما ما يجهل
فجاه حصلت ثوره من كل ممثلي الكنيسه
اللي كانوا في الحفله
وقالوا دا مش معقول ما يصحش
الرب زود الانسان بشوكه طبيعيه صوابعه
ليه الانسان يستبدل هذه الشوكه الطبيعيه
بشوكه صناعيه من المعدن
دا اعتبروه تحدي للاراده الالهيه
واهانه لبروتوكول الكنيسه
انا عملت كل دا
الفكره يا عزيزي
هتلازم الشوكه لفتره طويله
لدرجه ان بعد سنين
لما تموت الاميره البيزنطيه
اللي عملت حركه الشوكه في حفله زفافها
هتموت بسبب الطاعون الاسود
وقتها هيقول الكاردينال سان بيتر داميان
ان دا عقاب الهي علي غرورها
في استخدام الشوكه في الاكل
وخليني يا عزيزي
اخدك بالزمن ل قرون قدام
تحديدا سنه
وبرضه في حفله زفاف لكن المرادي
العروسه هي الاميره كاثرين ميديتشي
علي جوزها اللي هيكون بعد كدا
الملك هنري التاني ملك فرنسا
بيرقصوا برضه سلو عادي والدنيا ماشيه كويس
وداخلين علي لحظه البوفيه
وكاثرين بتقوم مطلعه طقم شوك فضيه
وتستخدم هذا الطقم في وليمه الزفاف
تخيل بقي اللي حصل
جايه بالطقم مش شوكه
ولا حاجه يا عزيزي
الناس اتبسطت وكلوا
ورقصوا مع الدي جيه
وكمان يا عزيزي الناس عجبتها الشوكه
الله طب اللي اتغير
في ال سنه دول يا
عدي سنه
والسبب التاني يا عزيزي والاهم هو الطاعون
الطاعون هاجم اوروبا خلال ال سنه دول
تجربه الطاعون غيرت التوجه الاوروبي
تجاه العادات اللي بنعملها في يومنا
والنضافه الشخصيه
وبداوا الملوك يعتبروا ان من الاتيكيت
عدم استخدام الايد في الاكل
عشان كدا الامراء رحبوا بالشوكه
تجربه الطاعون غيرت التوجه الاوروبي
ناحيه النضافه الشخصيه
ليه ما يبقاش فيه وسيط بين ايدي وبين الاكل
ايدي اللي بسلم بيها علي الناس
وبمسح بيها وشي
يبقي فيه حاجه برايا
باكل بيها وسهل انها تتنضف
مع الوقت
الكلام دا تحول لاتيكيت اداب للاكل
واصبح مشهور مش بس عند الملوك
ولكن عند الامراء
اللي كانوا موجودين في فرح الاستاذه كاثرين
ومع الوقت الامراء بداوا يقلدوها
والنتيجه ان بحلول سنه
الشوكه بقت عنصر اساسي
في كل المطابخ الملكيه
حكايتنا يا عزيزي النهارده
مش بتدور حوالين الشوكه والبوفيه
ولكن حوالين الاتيكيت
او القواعد اللي بتقول ان سلوك بسيط
زي الطريقه اللي بتاكل بيها
ممكن يخلي اللي حواليك يتقبلوك او يرفضوك
والحدوتين اللي حكيناهم دول
بيعرفوك اهم عنصرين بيميزوا الاتيكيت
العنصر الاولاني انه متغير
والتاني انه دايما بيبقي جايلنا من فوق
من الطبقات اللي فوق
الطبقات الارستقراطيه والملكيه
ولكن بقي السوال اللي عايزين نلعب فيه
هو ما هو الاتيكيت
الاتيكيت يا عزيزي
علي حسب قاموس اكسفورد
هو
انت كدا شرحتها يا
انتظر يا عزيزي لسه
كتالوج السلوكيات المهذبه
في مجتمع او في جماعه بعينها
جري يا ما كلنا عندنا
سلوكيات مهذبه ما تحترم نفسك فيه
دا سلوك غير مهذب
الحقيقه يا عزيزي ان انت يجب
ان انت تفرق بين الاتيكيت والمانرز
يا
الاتيكيت والمانرز
ال او اخلاق التعامل
موجوده من فجر التاريخ
من اول اسره كانت قاعده في الكهف البدايي
مش لاقيه حاجه تعملها
الام في هذه الاسره
بتنبه ولادها يعملوا وما يعملوش
عشان الحيوانات ما تاكلهومش
اول ظهور موثق لل
قديم جدا يا عزيزي
موجود في كتاب المسيول الفرعوني
بتاح حتب او تاح حتب سنه قبل الميلاد
الكتاب دا كان فيه مجموعه من النصايح
للتعامل مع الاخرين
زي انك تقعد ازاي او تضحك امتي
وعندك ايضا كتابات الكونفوشيوس
اللي فيها كتير من اداب التعامل مع الناس
بينما بقي يعني
كلمه اتيكيت ظهرت في القرن ال
وهي كلمه معناها
ابعد عن النجيله
واستعملها البستاني اندريه لو نوتريه
البستاني الخاص للملك لويس ال
في قصر فرساي
وحطها علي يافطه
عشان ينبه النبلاء وزوار القصر
ان هما ما يدوسوش علي العشب
ولما النبلاء طنشوه وفضلوا يمشوا علي العشب
اصدر الملك مرسوم
ان النبلاء يمشوا في حدود الاتيكيت
اللي هو بعيدا عن المساحات العشب لو سمحتم
لحد النهارده يا عزيزي
جامعه كامبريدج المعروفه
ما ينفعش تمشي علي النجيله
الا اذا كنت دكتور او مع دكتور
فما تقدرش ابدا
تختصر الطريق ابدا في الجامعه
لازم تمشي حوالين الجنينه كدا
لو معاك دكتوراه ولسه ما خلصتش ما تمشيش
العشب
لكن بعد كدا الموضوع توسع
وما بقاش خاص بالعشب بس
الملك صمم بطاقات للنبلاء
تحدد ليهم مين يقف فين ويقعد فين
واداب كل حفله
تسالني تقولي يا
هل سلوك النبلاء كان عشوايي للدرجادي
لدرجه الناس تحطلهم قواعد
تاكل فين وتمشي فين وتمشي ازاي وتعمل
الحقيقه يا عزيزي
البطاقات ما كانتش تعليميه
ولكن كانت طريقه الملك لويس ال
انه ياكد نفوذه علي النبلاء
من غير ما يضطر يصطدم بيهم بشكل مباشر
تخيل يا عزيزي اني بتحكم
في سلوكك وطريقه قعدتك
وازاي تتعامل في المكان
كل دا من غير صدام ولا خناقه
ودا دليل كفايه ياكد السلطه في ايد مين هنا
قواعد الاتيكيت بتاعت لويس
انتشرت في كل قصور اوروبا
كل ملك قالك انا عايز
ما حدش يمشي علي العشب بتاعي
وعايز افرض سيطرتي علي الناس
من غير ما اواجههم
وبدات الطبقات الارستقراطيه
تحتضن هذه الفلسفه
لانها قواعد غير معلنه
يقدر من خلالها الملوك والنبلاء
يميزوا نفسهم عن عامه الشعب
والطبقات الادني منهم
ومع الوقت بقت كفاءه كل انسان
عشان يعبر انه من طبقه عاليه
مرتبطه بحفظه وتطبيقه لقواعد الاتيكيت
وانه يفضل يتابع الجديد فيها
يعني لو الشوكه وحشه كل بايدك
لو الشوكه رجعت تريند هنشتري الطقم
كله حسب ما يقرره الملوك
الملوك يقولوا
دا سلوك حميد ولا دا سلوك سيي
عشان كدا الفرق بين الاتيكيت
والمانرز او اخلاق التعامل
ان الاتيكيت يعتبر
تسييس اخلاق التعامل
وجعلها في خدمه السياسه
الاتيكيت كان لغه سريه
بترسخ الفروق بين الطبقات
وكمان وسيله مثاليه
يقدر بيها السياسيين يعبروا عن مواقفهم
سواء الوديه او العداييه
بدون ما يورطوا التاج بتاعهم في صراع مباشر
زي ما الملك لويس كدا سيطر علي النبلاء
من غير لا خناقه ولا عاركه ولا حاجه
هي بطاقات تقولك تمشي هنا ازاي
قعندك يا عزيزي مثلا سنه
الوقت دا يا عزيزي عز الحرب البارده
بين الغرب زي انجلترا وامريكا
وبين الاتحاد السوفييتي
وبيظهر هنا يوري جاجارين
مين يا
رايد الفضاء السوفييتي
اول انسان في تاريخ الانسانيه يطلع
للفضاء الخارجي ويعمل اول دوره كامله حوالين الارض
بعد رجوع جاجارين من الفضاء
قرر السوفييت يستعملوا
هذا الانجاز العلمي اللي عمله بشكل سياسي
خصوصا في صراعهم مع الغرب
فبداوا يجهزوا جاجارين لل
تاني دوره كامله حوالين الارض
وزي ما المركبه فوق لفت حوالين الارض
فالطياره السوفييتيه هتلف دوره كامله
وعليها يوري جاجارين في كل دول الارض
السوفييت اعتبروا ان
اهم رحله ديبلوماسيه في التاريخ
جاجارين هيلف كل دول العالم
عشان يكسر عزله الاتحاد السوفييتي
ويزود نفوذ الاتحاد
باعتباره رمز علمي وانساني
بعيدا عن الحرب البارده
احنا مش عايزين حرب
احنا عايزين علم واكتشافات
الجماعه الامريكان دول هما اللي عايزين حرب
وصعب جدا دوله ترفضه لاسباب سياسيه
والا هتكون بترفض رمز من رموز التقدم البشري
دا يا عزيزي كان احراج ذكي بالبروتوكول
لكل الدول اللي بتكره السوفييت
الدول اللي قررت انها ترد
في المساحه الوحيده اللي ممكن ترد فيها
الا وهي البروتوكول والاتيكيت
مش انت بتحاربنا بالاتيكيت
هردهالك بالاتيكيت
وبالفعل قبل وصول جاجارين لبريطانيا
بيصدر رييس الوزراء مرسوم
بعدم اقامه استقبال ودي لجاجارين
ولكن بمجرد يا عزيزي وصول الراجل
يخرج يستقبله الشعب والصحافه البرطانيه
الله فيه يا جدعان
بترحيب جارف يحرج الحكومه
وقبل ما يستخدم السوفييت هذا الامر
في تصعيد الصراع والبروباجاندا ضد انجلترا
تتدخل الملكه اليزابيث التانيه
وتقرر تكسر كل قواعد البروتوكول الملكي
وتقدم دعوه شخصيه للغدا مع يوري جاجارين
وكمان تطلب تتصور معاه
الله فيه يا جدعان
كل دا كان ضد البروتوكول
ودا كان يعتبر اكبر تكريم ممكن الحصول عليه
مقارنه مثلا برييس الاتحاد السوفييتي نفسه
نيكيتا خورتشوف
اللي زار انجلترا قبلها ب سنين
وما نالش اكتر من حفله شاي
رييس الاتحاد السوفييتي
مش الاتحاد السكندري
شرب شاي وروح
لما قعد جاجارين علي الغدا مع الملكه
لقي عشروميت معلقه وشوكه
وهو كان راجل بسيط من اسره بسيطه
ما يعرفش حاجه عن قواعد الملوك
عامل زيك كدا يا عزيزي
لما تروح ستار باكس ومستني الويتر ييجي
فانت بتفكر
اخرج ازاي من مازق الاتيكيت دا
عمك جاجارين مسك
اول معلقه قابلته وقام قايلك
خلينا ناكل زي الروس
بما معناها يعني خلي البساط احمدي
وقبل رد فعل استنكاري من الانجليز
تمسك الملكه المعلقه وتقول وراه
الباحث البريطاني كريستوفر رايلي قال وقتها
ان امريكا والدول الحليفه لبريطانيا
ادانوا كسر الملكه لكل قواعد الاتيكيت
ولكن معركه البروتوكول اللي بداتها روسيا
باستخدام جاجارين كرمز للقوه الناعمه
واللي استقبلتها الملكه
بديبلوماسيه ذكيه وباتيكيت حقيقي
بتفوت الفرصه علي بروباجاندا
الديبلوماسيه بيعتبرها كريستوفر
انها ساعدت في منع حرب عالميه تالته
خصوصا ان وقتها كان فيه احتقان نووي
بين السوفييت والغرب
ورغم ان الاتيكيت والبروتوكول
كانت مساحه امنه للنزاع بين الملوك والدول وبعض
الا يا عزيزي انه علي المستوي الراسي
بين كل ملك وشعبه
زود عزله الملوك دول
وبعدهم عن الطبقات الادني منهم
ودا لانه معمول بالاساس
عشان يميز الطبقه الحاكمه عن عامه الشعب
الفيلسوف جان جاك روسو
في كتابه عن التربيه
اللي بيقدم فيه اتيكيت بديل
واصول لتربيه الفرد في المجتمع
مخالفه لقواعد الاتيكيت الارستقراطري
كان بيقول ان اتيكيت الملوك
ما كانش بيبينهم مهذبين
ولكن بيبينهم متعجرفين ومستبدين
عشان كدا
لما قامت الثوره الفرنسيه سنه
واللي كان احد اسبابها كتابات روسو
ضد الاتيكيت والطبقات الارستقراطيه
كانت اشهر جمله فيها
كانت منسوبه للملكه ماري انطوانيت
لما اتقالها ان الفقرا يا مدام
معاهومش عيش يتاكل
فقالتلهم
قالتلهم مش لاقيين ياكلوا عيش
طب ما ياكلوا جاتوه ياكلوا كل اللي يحبوه
برغم ان الجمله تاريخيا ما حصلتش
الا ان مصدرها كتابات روسو نفسه
اللي نسب الروايه لملكه اقدم من ماري
عشان يبين ان كل ما يهم الملوك
هو اتيكيت الاكل
في كتابه
بيقول المولف ترافيس نيكولاس
ان الاتيكيت هو الطريقه السلميه والذكيه
عشان يتعامل بها هيكل قوي زي السلطات الملكيه
مع اعدايه بدون صدام
ولكنه في النهايه مش الطريقه
اللي تقدر بيها السلطات
تحل صدامها مع الشعب
ولا مشاكل زي الجوع او العداله
مش مهم هناكل المهم هناكل ازاي
وعشان كدا بيقول ترافيس الاعتراض بيكون
اول حاجه بتحصل لما الاتيكيت ما يكونش كفايه
واول حاجه الاعتراض بيكون عليها
هو فكره الاتيكيت
بعد الثوره الفرنسيه والثوره الصناعيه
اللي سرعت وتيره الحياه جدا
بدا الاتيكيت يتراجع جدا
بين الطبقات الغنيه
وبعد الحربين العالميتين ونزول الستات للشغل
واعتماد الناس علي الوجبات السريعه
والخروجات الابسط بكتير من حفلات النبلاء
بدات كل مجالات استخدام الاتيكيت تنعدم
ودا بسبب الديمقراطيه والمساواه الاجتماعيه
وتحديدا ظهور طبقه مهمه جدا
اسمها الطبقه المتوسطه
يعني لو الاتيكيت كان معمول
عشان يميز الانسان في طبقات المجتمع
ويحط قواعد صارمه بين الطبقات
فلما اتولدت الطبقه المتوسطه
ما بقاش فيه احتياج شديد ان كل طبقه تميز نفسها
فمثلا بنشوف
فيلم الايدي الناعمه سنه
واللي كان بيحتفي بثوره يوليو
واللي بيدور حوالين برنس احمد مظهر
اللي كان متمسك بقواعد الاتيكيت والتعامل
في حين القواعد ما بقتش موجوده خلاص
ولا بقي فيه مجال لممارستها في العصر الجديد
لو سالتك يا عزيزي مين اكتر شخصيه ملكيه
الناس حبتها هتقولي مين
يا
لا عزيزي انا بتكلم عن الملكيه بجد
هتكتشف يا عزيزي
ان الناس ممكن ما تحبش محارب
او شخص غني او ملك عظيم
لا دول كانوا متعلقين
باميره بسيطه من ويلز
الاميره ديانا سبنسر
في حفل تابين الاميره ديانا سنه
هيسمح البريطانيين لاول مره للشعب
ان هما يباتوا في الهايد بارك
والحدايق العامه
عشان يوفروا مساحه للمشيعين
في جنازه هيشوفها عبر العالم
اكتر من مليار انسان
اكتر من كاس العالم
السوال بقي ليه العالم كله
متعلق باميره للدرجه
بعض المحللين يا عزيزي بيقولوا ان
الاميره ديانا تميزت بال
اول مره الناس تشوف اميره بتتصرف زي الشعب
بسلوك ودود وبعيد عن البروتوكول
بتكسر قواعد الاتيكيت في كل فرصه
بتدخل ولادها
عشان يتعاملوا مع الناس
ودا خلاهم اول اطفال ملكيين
يتلقوا التعليم بره قصر باكينجهام
تخيل يا عزيزي تبقي قاعد جنب طفل في المدرسه
تقوله دا الله مين عاملك السندوتشات
اما اسرقها
تطلع الملكه اللي عاملاهم
البوليس السري بقي بيراقبك
عشان انت بتسرق سندوتشات احفادها
لما تسمع كلمه اميره يا عزيزي
اول حاجه بتيجي في دماغك
اميره ارستقراطيه
لكن شوف يا عزيزي في الصوره اللي قدامك
دا شكل الاميره ديانا
وهي في ايفينت مع ولادها في المدرسه
حافيه ومنكوشه ومن غير فلتر
وبترازي الامهات علي جروب الماميز
وفي سنه لما كان مرض زي الايدز
مرض بيوصم اصحابه
والناس كانت مقتنعه انه بينتقل باللمس
تفتح الاميره اول عياده في لندن لعلاجه
وتسلم بشكل علني علي مريض ايدز
عشان تكسر الستيجما الخاصه بيهم للابد
لما الناس تشوف حد من الاسره المالكه
بيسلم علي مريض ايدز وما يحصلهوش حاجه
دا هيشجع الناس كلها تتعامل معاهم
عادي من غير وصمه
وحتي لما يعترف زوجها الامير تشارلز
بخيانته الزوجيه بشكل علني
تحضر الاميره في نفس اليوم بفستان اسود

في مخالفه واضحه لكل قواعد البروتوكول
اللي بتقول ان الاسود لون الجنازات الملكيه
باختصار يا عزيزي الناس شافت انسانه شبههم
بتفرج وبتتجنن وبتحزن وبتنتقم
عكس كل قواعد الاتيكيت
اللي بتكتف هذه المشاعر
المثير يا عزيزي ان شعبيه الاميره ديانا
هتخلي كل الاميرات من بعدها
يخففوا من قواعد الاتيكيت
بعد ما رجعت حب الشعب البريطاني
للعيله المالكه
بس السوال هنا هل ممكن قواعد الاتيكيت
تكون مقتصره علي الملوك بس
جايز هما اكتر طبقه احتاجوا اخلاق سياسيه
تميزهم ويديروا بيها صراعاتهم
ولكن هل الاتيكيت ما لهوش حكايه تانيه
يطلع بقي فيها شرير ويلف بالكرسي بقي
هذا ما سنعرفه بعد الخروج
الكاتبه الامريكيه اميلي بوست
اللي كانت كتاباتها رايده
في علم الاتيكيت في القرن ال
وكمان اسست
هي نزلت بوستات يا
لتعليم الناس قواعد الاتيكيت
خرجت الاتيكيت من كونه
حكايه مقفوله جوا قصر الملوك
واعادت تعريفه ببساطه
ان هو الاخلاق اللي بتخلي الناس
يحسوا بالارتياح حواليهم
يعني علي حسب كلامها
الحكايه مش حكايه شوكه وسكينه
ولا استخدامهم بطريقه معينه
وانما مشاعر اللي حواليك
او زي ما هي بتقول
لو قادر تبقي واعي بشعور الناس التانيه
كدا انت عندك اخلاق في التعامل
وساعتها مش مهم شوكه هتستخدمها
الكلام دا يا عزيزي
بيحرر الاتيكيت من كونه اخلاق مسيسه
وبيرجعه لكونه اخلاق
اخلاق التعامل اللي صنعها الانسان
علي مر التاريخ
عشان يعرف يعيش مع اللي حواليه
من غير لا عنف ولا مشاكل
كتير من خبراء الاتيكيت بيرجعوا كل سلوكياتنا
اللي بنعملها من غير تفكير للفكره الانسانيه
زي مثلا النخب او ال
اتيكيت الاحتفال الشهير
لما حد يقولك في صحتك
اصله التاريخي هو المحاربين القدامي
وقت المعاهدات
لما كل محارب يصب من كاسه
في كاس المحارب اللي كان خصمه
عشان يتاكدوا ان ما حدش حط سم لحد
وزي المصافحه
اللي كانت بديل انساني عن فكره الانحناء
لان الناس كانت بتتردد فيها
اللي كان بيوطي الاول معناه انه ادني درجه
كمان المصافحه هي اشاره خفيه
ان كل طرف مش مسلح وعايز السلام
وحتي عاده تشميت العاطس

اللي هي عاده دينيه عندنا يرحمكم الله
منتشره في العالم كله
منبعها في الغرب فتره الطاعون
اللي كان العطس فيها دليل مرعب علي المرض
ممكن تخلي الشخص يتعزل او يتطرد
عشان كدا البابا جريجوري اقر

كصلاه تطرد المرض
وتحافظ علي كرامه الشخص اللي عطس غصب عنه
التعريف دا بيحول الاتيكيت
لذاكره تاريخيه عملاقه
لكل عاده اخترعها الانسان
عشان يخلق سلام ولطف مع اللي حواليه
زي عاده تقديم القهوه او الشاي مع ميه
اللي اصلها الاتيكيت العثماني
واللي بيقولك لو الضيف شرب ميه
معناها انه جعان
فيتقدمله اكل من غير ما يطلب
ولو شرب قهوه معناها انه شبعان
او جعان عادي بس ريحه الاكل اللي جوا
مش مشجعه بصراحه
رنجه جرا يا عثماني
ودي عاده بتعفي الضيف بلطف
من انه يطلب اكل
وبتعفي اهل البيت من حرج السوال
اميلي يا عزيزي بتقول
ان الاتيكيت بيعتمد علي قواعد
كل قاعده بتساعد علي احترام الاخر
والاخذ في الاعتبار اننا مختلفين
واننا نتعامل بصدق علي اساس اختلافاتنا
مش اننا نتظاهر
ان عندنا ثقافه افضل من غيرنا
زي ما سماها روسو
العجرفه اللي بتتظاهر بالادب
دا اللي لخصه خبراء الاتيكيت بال
اللي قامت عليها الاديان والثقافات
عامل الناس كما تحب ان تعامل
والبعض اضاف عليها
وهي انك ما تاخدش نفسك مقياس
قدر ان انت شايف نفسك قليل
وبتحب تقلل من نفسك قصتك
انما تعامل الناس
زي ما هما يستحقوا او يحبوا ان هما يتعاملوا
لو طبقت التعريف الاولاني للاتيكيت
اللي بيفصل بعنف بين الطبقات وبعضها
هتلاقي مثلا ان حاله زي ان البشر يتجمعوا
وياكلوا من صينيه عملاقه بايديهم
هو مشهد بدايي بيطرد
كل المشاركين فيه من القبول الاجتماعي
لكن لو طبقنا التعريف التاني
هنلاقي ان العاده منتشره في ثقافات مختلفه
زي الخليج واثيوبيا
وحضر موت عنتر عندهم ثقافه
دول بترجع لعهود قبايل
الاكل فيها بيسميه خبراء الاتيكيت

خبره اجتماعيه
بتجمع كل افراد القبيله علي طبق واحد
فيه مثل اثيوبي بيقول
الناس اللي بتاكل من نفس الطبق
مش هيخونوا بعض
دا زي مثل عربي عندنا
اللي بيتكلم عن العيش والملح
هنا الاكل بيمثل عهد امان ومشاركه
والاحترام والتقبل لاختلاف الثقافات
هو الاتيكيت الحقيقي
لان كل عاده في الاكل والشرب والسلام
وراها تاريخ طويل وثري
اكبر بكتير من ظاهر هذه العاده
عشان كدا لو رحت للناس في الصين
ولقيتهم بياكلوا بالعصيان ال
وعملتهم فيديو تعلمهم ياكلوا بالمعلقه
فانت كدا مش بتعلمهم الاتيكيت
انت كدا مفتقد لكل عناصر الاتيكيت
الاحترام وتقبل الاخرين
انت كدا بتخلي كل اللي حواليك
يحسوا ان هما مش مرتاحين
وفي الوقت اللي انت شايف نفسك فيه
بترجع لاصول الاتيكيت
انت الشخص الوحيد في المشهد دا
اللي خالف اصول اللياقه والاتيكيت
لياقه من لايق
زايد ان انت بتنسي اهم سمه للاتيكيت
انه عنصر متغير
بيتغير بتغير الطباع والعصور والسلوكيات
اللي بتحسس الناس بالارتياح من عدمه
يعني مثلا كل اختراع جديد
بيخلق اتيكيت جديد
اخترعنا تليفونات وماسينجر وواتس اب
فبقي فيه اتيكيت خاص بيهم
ما تبعتش لحد بعد وقت معين
ما ينفعش تعمل
وما تردش وانت اونلاين
ما تبعتليش قلوب حمرا
واحنا لسه بنتعرف علي بعض
ما تحطش نقط اخر الكلام
ما اقولكش حاجه تقوم عاملي لايك
فويس نوت اطول من دقيقه
لو سمحتم يا شباب ما ينفعش
مش سيتكوم مش بسمع راديو
ولما نبقي علي الماسينجر
نراعي ان ما نقدرش نعلي السرعه
تخيل لما تتعامل
مع كونسبت متنوع بتنوع الثقافات
ومتغير بتغير العصور
وغايته الوحيده الثابته
هو انه يخلق الراحه والاحترام في التعامل
مش بجمود ولا باعتباره منتج نهايي
اتحط من ميات السنين
ولازم كلنا نمشي عليه زي ما هو
دا يا عزيزي كان اتيكيت الناس التانيه
اتيكيتي انا بقولك تشوف الحلقات اللي فاتت
تشوف الحلقات اللي جايه
تنزل تبص علي المصادر
ولو احنا علي اليوتيوب نشترك علي القناه
وانت يا عزيزي بتعمل سبسكرايب
ارجوك بقي بص
هنجيب الصباع داهو بالراحه خالص كدا يمين
تكه كداهو
ما ندوسش جامد عشان ما نبصمش الشاشه
والناس اللي بتقولك
بتفرج علي وانام
يا سلام مش تكييف دا علي فكره
انا قاعد شغال وصاحي وانت بتشخر
بتشخرلي
