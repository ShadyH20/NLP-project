يا عم شلبي كفاية مقدمات بقى
طب باقولك ايه
وغلاوتك عندي
اللي هتقوله هيفضل بيني وبينك
طيب خلاص هاقول
بص على بلاطة كدا
 عداد الميه هيتشال
 ايه
 عداد الميه هيتشال
 مش سامع
عداد الميه هيتشال
 ليه
 تاخير في دفع الفواتير
تاخير في دفع الفواتير ايه
دا انت بتاخد مننا الفلوس اول كل اسبوع
 عادي زينا زي غيرنا
 زينا زي غيرنا
وعلى كدا احنا بقالنا كام شهر متاخرين
شهر
هو انا بتاع شهر
۱۲ سنة
۱۲ سنة يا عم شلبي
بتاخد فلوس الميه تحطها في جيبك
طب بذمتك حسيت بيهم
المفروض العمارة كلها تتشال
مش عداد الميه بس
انت بتودي الفلوس دي فين يا عم شلبي
بص انا هاقولك
انا كنت مظبط
واد موظف كدا حبيبي في الكبانية
كان كل ما يتجمع علينا مبلغ كل ٥ اشهر
كنت باطلب التقسيط
وكانت الدنيا ماشية وزي الفل
وكنت باظبط الواد المحصل كمان
لغاية ما ربنا كرمنا كدا وغيروا الموظفين
۱۲ سنة بتاخد فلوس الميه لنفسك
يا جدع دا انت كافر
سعدني احترم نفسك
يا عم بلا سعدني بلا بتاع بقى
خد بالك الفلوس دي ما حدش هيدفعها غيرك
ادفع ايه هو انا لاقي فلوسي
فيه ايه يا جماعة
استهدوا بالله صوتكم واصل لاخر الشارع
لا ما فيش حاجة
دا قال ايه
مش عاجباه العروسة الجديدة بتاعتي
عم شلبي الراجل الطيب بتاع ربنا
بقاله ۱۲ سنة بيرشي موظفين شركة الميه
والعداد هيتشال
كنت بتتعامل مع مين في شركة الميه
استاذ فاورق اللي اترفد
اه
محلولة
استنى
انتم عصابة ولا ايه
الو
انا ام ميدو
ازيك كدا وازي ولادك
مش بخير
طب الحمد لله
والنبي ليا عندك خدمة
الامر لله
العمارة اللي انا ساكنة فيها
العداد بتاعها هيتشال
لا مش اللي في المنيا
اللي في القاهرة
لا برضه مش اللي في الكوربة
ايون الله ينور عليك هي دي
تسلملي
اه طبعا نسفره
ايطاليا
طب خليه يعدي عليا
اول الاسبوع وفي اخر الاسبوع
هيتصورلك من هناك وتشوف الصورة
الله يخليك مع الف سلامة
متشكرين
سهلة يا جماعة ما فيهاش حاجة
المرادي هنعديهالك انا والاستاذ محمد
اي حاجة تانية لا فاهم
حاضر
يلا
ام ميدو
هو انتي عملتي ايه مع موظف الميه
قدمناله عرض ما يترفضش
ايه الولية دي
صديقي الانسان تخيل معايا كدا
مجموعة اطفال صغيرين في الحضانة
والمدرسة بتسالهم السؤال الكلاسيكي
نفسك تطلع ايه لما تكبر
اللي يقولها نفسي اطلع ظابط
واللي يقولها طيار واللي يقولها نقاش
كل دا ما فيهوش مشاكل عادي
اطفال وبتحلم
لحد ما تيجي لاخر طفل وتساله
تقوله نفسك تطلع ايه لما تكبر
فيقولها نفسي اطلع محمد عادل امام
المدرسة تساله
قصدك تطلع ممثل يعني او فنان استعراضي
فالواد يقولها
لا نفسي اطلع محمد عادل امام
يعني عايز ابقى ناجح ومشهور
قبل ما اعمل اي حاجة تخليني ناجح ومشهور
طبعا المدرسة انبهرت
بذكاء الطفل النبيه جدا دا
اللي هو لو كان سكت لحد هنا
كانت قالت عليه عبقري
واكيد ال بتاعه معدي ال۱٤٠ مستريح
لكن المدهش
ان الطفل ما سكتش عند النقطة دي
لا دا كمان فتح شنطته
وطلع منها كتاب دليل النظرية والبحث
في علم اجتماع التعليم
وقال للمدرسة ولزمايله يفتحوا صفحة ۲٤۱
وبدا يقرالهم من مقال مشهور
لعالم الاجتماع الفرنسي بيير بورديو
اسمه اشكال راس المال
في المقال دا بورديو بيقول انه
زيها بالظبط زي الفلوس
لو كانت الفلوس راس مال اقتصادي
فالعلاقات دي راس مال اجتماعي
مش بمعنى مجازي لا بالمعنى الحرفي
يعني العلاقات الاجتماعية دي
انت ممكن تستثمرها وتكسب منها
وراس المال الاجتماعي دا ممكن يتحول
لراس مال اقتصادي والعكس هو كمان صحيح
لان الفلوس ممكن هي كمان تجيبلك علاقات
والعلاقات ممكن تجيبلك فلوس
فمثلا لو انت بتدور على فرصة شغل
بتستفيد من راس المال الاجتماعي
اللي هو عيلتك ومعارفك
واصحاب ابوك والناس دي
او حتى اصحابك
اللي بيعملولك ال في شركات
وبالتالي العلاقات دي تتحول لمصدر دخل اصلا
ايا كان مجال شغلك
بورديو بقى بيتكلم عن حاجة تانية مهمة
اسمها راس المال الثقافي
لانه ابناء العائلات الغنية مش بس بيستفيدوا
من العلاقات الاجتماعية لعيلتهم
لكن كمان
بسبب تنشئتهم جوا العائلات دي اصلا
بيكون عندهم ثقافة معينة
يعني طريقة معينة كدا في التعامل
لغة معينة في الكلام
مهارات اجتماعية معينة
كل الحاجات دي بتخلي اسهل عليهم
انهم يدخلوا دواير معينة ويندمجوا جواها
يعني لما يبقى صاحبك مثلا
خريج جامعة امريكية
وانت خريج هندسة منوف للالكترونيات
ممكن يبقى انت بتفهم احسن منه عادي
لكن فرصكم مش هتبقى واحدة
لما تيجوا تقدموا
في شركات عالمية او شركة كبيرة
ودا بسبب الفرق في راس المال الثقافي
هو عارف الناس اللي في الطبقة دي
وبيعرف يتعامل معاهم
ولما بيروح الشركة
بيبقى شكله واحد منهم عادي
في حين ان انت
ما تقدرش تندمج في نفس المحيط دا بسهولة
وبيبقى باين عليك
اد ايه شكلك مدهول كدا من اول الانترفيو
وتحس انك اقرب للراجل بتاع ال اللي تحت
من الناس اللي شغالة في الشركة دي
عشان تفهم بصورة احسن
ازاي راس المال الاقتصادي والاجتماعي والثقافي
بيشتغلوا مع بعض
فكر مثلا في الاستاذة ليلي ديب
بنت الفنان الشهير
عاشق المحاكم جوني ديب
غير ان ليلي ديب
ابوها واحد من اهم الممثلين في جيله
كمان امها اللي هي فانيسا بارادي
تبقى ممثلة ومغنية فرنسية وعارضة ازياء
لحد هنا حلو
تخيل بقى صديقي الانسان
انك انت والفنانة ليلي ديب
عايزين تشتغلوا في التمثيل
مين فيكم هيوصل اسهل
هي طبعا هي وصلت اصلا خلاص
وبتوصل اسرع كدا
لان عيلتها بتوفرلها راس مال اقتصادي
اللي هي فلوس يعني
مش مضطرة تنزل تشتغل في كول سنتر
عشان تصرف على هوايتها
وبعدين تاني حاجة
بتوفرلها كمان راس مال اجتماعي
اللي هو علاقات جوا الوسط الفني
بمنتجين ومخرجين وكتاب وفنانين تانيين
واخيرا بتوفرلها راس مال ثقافي
اللي هو تربية ليلي ديب نفسها
اللي بتاهلها انها تعرف تتعامل
جوا الوسط الفني دا بسهولة
في حين انك انت ممكن تضرب معاك
وتدخل الوسط الفني
لكن تحس انك دخيل عليه او مش شبهه
او ان الناس بتتنك عليك
وساعتها يا اما هترجع تقعد في بيتك تاني
يا اما هتكمل غصب عن الجميع
وتديها واحدة جنون عظمة
وتسمي نفسك النمبر وان
راس المال الثقافي بيظهر بوضوح
في حاجة بيسميها علماء الاجتماع
تاثير مائدة الافطار
اللي هي التفاصيل والخبرات
اللي بتكتسبها جوا البيت
وانت قاعد عادي بتاكل
او بتسمع نقاشات العيلة
يعني تخيل مثلا طفل كل يوم بيفطر
مع الفنان عمرو دياب او مع رجل اعمال كبير
او مع عيلة غنية عموما
مقابل طفل عيلته يا دوب بتوفرله الفطار اصلا
ممكن تبقى القعدة في البيت دي
كلها خناقات او خوف وتوتر مستمرين
من قلة الفلوس
وتصور بعد كدا كل طفل من دول
احساسه بالحياة وخبراته اللي بيتعلمها
او بيطلع يواجه العالم بيها
هتبقى مختلفة ازاي
دلوقتي صديقي الانسان انت ممكن تعترض
وتقولي حاجة وجيهة جدا
وهي ان الاطفال اللي في الحضانة
اللي كنا بنحكي عنهم دول
هيكبروا ويدخلوا المدرسة
وبعضهم هيبقوا شاطرين وبعضهم فاشلين
وبعدين الشطار هيدخلوا كليات كويسة
ويمكن ياخدوا منح كمان
لكليات غالية او اجنبية
الفاشلين هيدخلوا كليات اي كلام
ودا معناه ان التعليم
مش بيفرق معاه انت ابن مين
المهم درجاتك في الامتحان
وهي اللي هتخلي حياتك تتحسن او تسوء
يعني الموضوع متساب بالكامل ليك
لكن بورديو كان معترض
على الكلام برضه صديقي الانسان
ودا بعد ما عمل احصائيات حوالين الموضوع
ولقاها بترسم صورة مختلفة شوية
انه فيه تفاوت كبير في فرص الوصول
للتعليم العالي اصلا بحسب الطبقة
يعني لو الاطفال دول
فيهم واحد مثلا ابوه فلاح
فدا احتمالية انه يوصل للتعليم العالي اصلا
ما كانتش بتتجاوز ال١
في الوقت اللي بورديو
عمل فيه دراسته في فرنسا
في حين ان النسبة بتوصل لحد ٧٠
بالنسبة لابناء الناس
اللي شغالين في الصناعة او في مهن ادارية
طبعا دا ساعتها في الوقت يعني
اللي بورديو عمل فيه دراسته
بورديو استنتج من دا ان نظام التعليم نفسه
بيفلتر او بيفرز
مين يقدر يوصل ومين ما يقدرش
ودا عن طريق اليات كتير مستخبية او مش واضحة
ممكن تبقى تكلفة التعليم نفسه
ممكن تبقى ثقافة الجامعة برضه
اللي بترحب بنوع معين من الناس
وبترفض نوع تاني
ممكن مثلا
القدرة على انك تلاقي دعم في الجامعة
زي درس خصوصي مثلا او مراجع اضافية
والرصيد اللي انت جاي بيه من عيلة
كانت ماسساك كويس او مودياك مدارس لغات
كل دا ممكن يفرق جامد في مسارك التعليمي
يعني المسالة عمرها ما كانت واقفة
على الاجتهاد الشخصي لوحده
رغم انه طبعا بيلعب دور كبير
هو دا السبب
ان العائلات من الاقاليم والارياف
بيتمسكوا ان ولادهم يكافحوا ويتعبوا
عشان يدخلوا كليات قمة زي طب وهندسة
لان التعليم بالنسبالهم مش بيكون مجرد تعليم
لكن فرصة للامان المادي واللحاق بمصير مختلف
عن قدر العيلة اللي هما جايين منها
شكلك عايز تعترض تاني صديقي الانسان
قول ما تتكسفش
انت عايز تقولي طبعا ان المشكلة دي بتحصل
عندنا احنا في مجتمعاتنا في العالم التالت
مش في اوروبا والدول المتقدمة
وان هناك فيه معايير ونظام
واحترافية وعدالة في توزيع الفرص
بتخلي تاثير المحسوبية
والعلاقات الشخصية اضعف
تقولي لا انا ما كنتش هاقول كدا
ايه يا صديقي الانسان
ما تزق معايا الحلقة فيه ايه
ما تقفش يعني على الواحدة
المهم يعني معاك حق
ما فيش شك طبعا
ان الحكاية دي بتختلف من مجتمع للتاني
وان فيه دول بتحاول تحط شوية قوانين وقواعد
تحجم حبة من تاثير التوريث
والعلاقات دي في المناصب
وفيه دول تانية
الموضوع بيبقى عندها ضايع خالص
كل المهن والمناصب بتتورث
ودي حاجة عادية ومعترف بيها
وما حدش بيعترض عليها
بس دا لا يمنع صديقي الانسان
ان الظاهرة اللي باكلمك عنها دي
موجودة حتى في دول العالم الاول
وفي المجتمعات الديمقراطية
حتى لو بصور مستخبية شوية او مش واضحة
تعالى ناخد الاطفال بتوعنا دول
ونروح امريكا
ونشوف دراسة عملها الاقتصادي الامريكي
سيث ستيفنز دافيد وتس في ۲٠۱٥
اللي لقى فيها ان لو طفل فيهم
ابوه عضو في مجلس الشيوخ
ففرصة الواد نفسه انه يبقى
عضو في مجلس الشيوخ بتزيد ۸٥٠٠ ضعف
ولو طفل ابوه جنرال في الجيش
فرصته بتزيد ٤٥۸۲ ضعف
لو عايز هو كمان يبقى جنرال في الجيش
والطفل اللي ابوه مدير تنفيذي
فرصه بتزيد ۱۸٥۹ مرة
لو عايز يشتغل نفس الشغلانة
والظريف في الموضوع
مش مقتصر خالص على المهن
لا دا حتى الجوايز
والانجازات الثقافية الكبيرة
يعني مثلا فرصة انك تكسب جايزة جرامي
اللي هي في الموسيقى دي
بتبقى اكبر ۱٤۹٧ مرة
لو حد في عيلتك خدها فعلا قبل كدا
وفرصة انك تاخد جايزة بوليتزر
الشهيرة والعريقة في الصحافة والادب
بتزيد بمقدار ۱٦٣۹ ضعف
لو كان حد من اهلك
سبق ليه ان فاز بنفس الجايزة
انا عايزك تلاحظ معايا صديقي الانسان
ازاي النسب والاحتمالات بتزيد
كل ما نكون بنتكلم
عن مهن وجوايز نخبوية اكتر
وكل ما نكون على علاقة اقرب كمان بالسلطة
زي عضوية مجلس الشيوخ
او انك تبقى جنرال في الجيش
ودي حاجة بتحط تساؤلات كبيرة
حوالين مفهوم الديمقراطية اصلا
لانه اه المسئولين الكبار في الدولة
بيكونوا منتخبين
لكن اذا كانت عضويات مجلس الشيوخ مثلا
والمناصب الكبيرة في الجيش
بتفرق فيها العلاقات بالشكل دا
ازاي ممكن برضه نقول
على دي انها ديمقراطية
المشكلة ان الظاهرة دي
ممتدة حتى للمهن العادية
لانه بحسب مسح اجتماعي
عملته جامعة شيكاغو في سنة ۲٠۲۲
الباحثين لقوا ان فرص اي شخص عشان يبقى دكتور
بتتضاعف ۱۹ مرة لو ابوه دكتور
و۲٧ مرة بالنسبة للمحاميين
و٣۸ مرة بالنسبة لفنيين المعامل الطبية
و۱٣٦ مرة بالنسبة للنقاشين
و٤۱٥ مرة بالنسبة لعمال النسيج
بالطريقة دي انت بتشوف بوضوح
الكلام اللي قاله بورديو
ازاي انك تتولد في وسط معين
من العلاقات الاجتماعية والثقافة
بياثر على فرصتك
ويفتحلك ابواب معينة ويقفلك غيرها
طبعا صديقي الانسان انت هتفضل محتاج
تدخل كلية الطب عشان تبقى دكتور
او تدخل كلية حقوق عشان تبقى محامي
دا شيء بديهي
لكن مهما كنت مجتهد او موهوب او شاطر
فالعلاقات الاجتماعية وراس المال الاجتماعي
والثقافي اللي بتورثه من عيلتك
ممكن يديك افضلية كبيرة جدا
وممكن كمان ان هو يعطلك
حتى في اكتر دول بتروج لنفسها
على اساس الديمقراطية والمساواة
فما بالك بقى بالدول اللي سايباها على الله
اللي ما فيهاش اصلا ابسط اليات
الشفافية او المساءلة او النزاهة او اي حاجة
طيب دلوقتي الاطفال بتوع الحضانة دول
كبروا وخلصوا دراستهم
واتخرجوا واشتغلوا وبقوا مواطنين
كل واحد حسب مزيج من اجتهاده
وراس المال المتاح ليه
سواء الاقتصادي او الاجتماعي او الثقافي
في حياتهم جوا المجتمع بقى
بيكتشفوا مشكلة اكبر
ان المسالة ما كانتش بس في الشغل
او الدراسة المتاحين ليك او المقفولين قدامك
لا دا البناء الاجتماعي نفسه واخد شكل معين
معتمد بطبيعة الحال على علاقات السلطة والثروة
اللي اكتشفنا ان هي بتتورث دي
هيكتشفوا ان الثروة في كل دول العالم
بتكون متركزة في عائلات بعينهم
ومعنى كدا ان فيه عائلات معينة كبيرة
بتملك معظم ثروات العالم اصلا
يعني انت مثلا تعرف ان فيه مليارديرات كبار
زي ايلون ماسك او جيف بيزوس مثلا
معاهم فلوس كتير جدا اكتر من اي حد تاني
لكن تعرف ايه عن العائلات اللي معاها ثروة
اكبر حتى من ثروة ماسك او بيزوس لوحدهم
يعني من دول مثلا عائلة والتون
اللي هما اصحاب
محلات  الامريكية الشهيرة
اللي ثروتهم اكتر من ۲٥۹ مليار دولار
اتراكموا في ٣ اجيال
ومنهم كمان عيلة هرمز الفرنسية المشهورة
بتاعة الازياء والموضة
اللي ثروتها بتزيد عن ۱٥٠ مليار دولار
اتراكموا في فترة ٦ اجيال
دا معناه ان الاولاد
اللي بدانا بيهم الحلقة دول بعد ما كبروا
بيكتشفوا ان نفس الظاهرة اللي اثرت
على الاختيارات المتاحة ليهم
في الشغل والدراسة دي
هي كمان اللي بتحدد
ازاي السلطة والثروة متوزعين في المجتمع
التوريث والمحسوبيات في الشغل وراس المال
بيدوا احساس بالامان
للافراد اللي بيستفيدوا منهم
لكن بيتسببوا كمان
في اقصاء واسع جدا لناس كتير
قدرتهم على التعبير عن نفسهم بتتحجم
وقدرتهم على المشاركة
في السلطة والثروة الاجتماعية بتقل
وبالتالي يبقى الناس اللي عندها
امتيازات من قبل كدا امتيازاتها بتزيد
والناس اللي محرومة من الامتيازات دي
بتتحرم اكتر جيل بعد جيل بعد جيل
تخيل كدا صديقي الانسان ان المدرسة
بدل ما تسال الاطفال عايزين يطلعوا ايه
سالتهم الاول عايزين المجتمع اللي يطلعوا فيه
يكون بيحدد توزيع الفرص بانهي شكل
بدل ما يطلعلها عيل لمض
بموضوع بورديو دا
دي كانت فعلا تجربة
عملها اتنين علماء نفس في امريكا في ۲٠٠٥
جابوا مجموعة من المواطنين
وسالوهم عن رايهم في الطريقة الامثل
لتوزيع الدخل في المجتمع
اللي يحبوا يعيشوا فيه
وادوهم اختيارين
الاختيار الاول
كان فيه خمس المجتمع معاه غالبية الثروة
والجزء الصغير المتبقي
متوزع على ال٤ اخماس اللي باقيين
والاختيار التاني
فيه خمس المجتمع معاه تلت الثروة تقريبا
والباقي متوزع بنسب متساوية
على بقية الناس
۹۲ بحالهم من اللي جاوبوا على السؤال دا
اختاروا انهم يعيشوا في المجتمع التاني
و۸ بس منهم اختاروا النموذج الاول
المفارقة بقى ان الرسمة الاولى
اللي ما حدش اختارها دي
هي اصلا شكل توزيع الثروة
في المجتمع الامريكي
اللي اتعملت فيه التجربة دي
والصورة دي بتعبر تقريبا
عن واقع العالم كله
اللي فيه اقلية صغيرة
من العائلات الغنية ورجال الاعمال الكبار
بيحتكروا معظم ثروة البشرية
الدراسة دي قامت على فكرة
قدمها الفيلسوف الامريكي جون رولز
اسمها حجاب الجهل رولز بيقول
نحاول نرسم شكل المجتمع دا
من غير ما نعرف احنا هنحتل
انهي موقع بالظبط فيه
هو دا حجاب الجهل
يعني انك تختار شكل توزيع الثروة على المجتمع
من غير ما تعرف انت هتبقى
في انهي فئة في المجتمع دا اصلا
ان المجتمع العادل
هو المجتمع اللي انت هتوافق تعيش فيه
من غير ما تعرف انت في المجتمع دا
هتبقى وزير ولا بواب
وبالتالي عشان نوصله
فاحنا محتاجين نبني مؤسسات
تضمن العدالة بالنسبة للوزير
وكمان بالنسبة للبواب
ونتخيل شكل المؤسسات دي
من غير ما نكون عارفين مصالحنا هتبقى فين
او هنبقى ولاد مين وعلاقاتنا شكلها ايه
لو عملنا كدا
غالبا هنقدر نوصل لصورة مجتمع عادل
وهيبقى المطلوب مننا بعد كدا
اننا نحوله لواقع
لان اكتر طريقة منصفة عشان تاخد قرار ما
هي انك تبقى جاهل بالنتيجة
اللي هتطلعلك من القرار دا
زي مثلا لو جيت تقسم الكيكة
وانت ما تعرفش انت هتاخد انهي حتة فيها
غالبا هتميل انك تقسمها بطريقة منصفة
رولز كان شايف
ان اي هيكل سياسي او مؤسسة اجتماعية
مهما كانت بتادي وظيفتها بكفاءة او بنجاح
فهي غير شرعية لو ما كانتش بتحقق العدالة
بالعكس دا اصلا العدالة هي شرط المواطنة
بمعنى ان الاعتراف بالدولة نفسه
بيبقى مهدد
لو ما كانتش بتحقق العدالة للمواطنين بتوعها
دا في راي رولز طبعا
ما لناش احنا دعوة بالكلام دا
جون رولز حاول هو كمان يطرح سؤال
زي بتاع المدرسة والاطفال دا
بس ساله بطريقة مختلفة شوية
قالك ايه الاهم بالنسبة للمجتمع
الحقوق الاساسية والحريات
ولا الدخل المرتفع
يعني تخيل مثلا صديقك الانسان
ان انت قدامك ٣ مجتمعات تقدر تعيش فيهم
واخد بالك بس بشرط
انك مش هتبقى عارف لما تروح المجتمع دا
موقعك هيبقى ايه بالظبط
هل هتبقى فلاح ولا عامل
ولا رئيس جمهورية
ولا خطيب مسجد ولا فنان تشكيلي
ما فيش اي طريقة ممكن تعرف بيها دورك
في المجتمع الاول
متوسط الدخل فيه هيبقى ۱٠٠ الف دولار
لكن ۸٥ بس من الناس
هما اللي هيبقى عندهم حقوق اساسية
زي حق التصويت والتعبير
والحق في محاكمة عادلة
المجتمع التاني
متوسط الدخل هيكون ٧٠ الف دولار
وبرضه ۸٥ من الناس بس
هما اللي هيبقى عندهم حقوق اساسية
وفي المجتمع التالت
متوسط الدخل برضه ٧٠ الف دولار
لكن كل الناس عندها الحقوق الاساسية
رولز بيقول ان اي انسان عاقل
هيرفض الاختيار التاني
لان الاختيار التاني دا واخد الوحش من هنا
اللي هو الاختيار الاول
على الوحش من الاختيار التالت
الوحش في الاختيار التالت
ان هو ٧٠ الف مش ۱٠٠ الف
والوحش في الاختيار الاول
ان مش كل الناس عندها حقوق اساسية
فالحاجتين الاتنين دول
بيتجمعوا في الاختيار التاني
فما فيش حد عاقل
المفروض يختار الاختيار التاني بالمنطق
لكن كمان معظم الناس هترفض الاختيار الاول
لان الاختيار الاول فيه مجازفة ضخمة جدا
ممكن يبقوا من ال۱٥ اللي ما عندهومش حقوق
ساعتها هتعمل ايه بقى
وبالتالي يبقى الاختيار الاكثر عقلانية
بالنسبة للناس كلها
هو الاختيار التالت
لان هو دا المجتمع اللي بيحقق العدالة فعلا
فكرة حجاب الجهل اللي رولز استخدمها
عشان يوضح معنى العدالة خلاصتها
لان احنا فينا اغنيا وفينا فقرا
فينا ناس موهوبة
بمهارات جسدية وعقلية معينة وناس تانية لا
فينا ناس جاية من عائلات
متعلمة كويس او غنية وناس تانية لا
الاختلافات دي بتعطل بناء مؤسسات
تسمح للمجتمع انه يكون عادل
لانها بتعيد انتاج نفسها زي ما شفنا
عن طريق راس المال الاقتصادي
والاجتماعي والثقافي
وحجاب الجهل هو الطريقة الوحيدة
في الحالة دي
اللي بتسمح للانسان يتخيل شكل مجتمع عادل
لانه بيفكر في المؤسسات دي
من غير ما يعرف موقعه الاجتماعي هيبقى فين
لما بنتكلم عن العدالة
او نحاول نتخيل
اننا ازاي يكون عندنا مجتمع عادل
مش بيكون القصد اننا ننكر
اختلافاتنا البيولوجية او الطبيعية او تنوعنا
لكن زي ما بيوضح اريك فروم
في كتابه الخوف من الحرية
احنا بندور على المساواة
لان كلنا بنشترك في صفة الانسانية
بنشترك في نفس المصير
ولينا نفس الرغبة والتطلعات ناحية السعادة
ولاننا عايزين مجتمع
تكون علاقاتنا فيه علاقات تضامن
مش علاقات سيطرة وخضوع
من غير ما ننفي اختلافنا وتنوعنا
لان نفي الاختلاف والتنوع
هو شكل تاني من اشكال السلطوية
العدالة صديقي الانسان
هي احترام التنوع والاختلاف دا والاعتراف بيه
وخلق علاقات ومؤسسات تعكس التنوع دا
وتخدمه من غير ما تظلم حد
بحيث يكون كل فرد فعلا بيكمل التاني
وما يبقاش الوصول
لاهدافنا واحلامنا في الحياة
رهن وضعنا الاجتماعي
او خلفيتنا الاقتصادية او الثقافية
وحتى لو كانت مفاهيم العدالة
وتطبيقها على ارض الواقع
معقد ومحتاج اليات ومؤسسات
فالاكيد اننا كمان بنحتاج جراة
اننا نتخيل ونفكر في امكانياتنا
لان الاكيد ان كلنا نستحق
فرصة افضل في الحياة
بغض النظر عن احنا ولاد مين
طبعا صديقي الانسان دا شيء
ما اقدرش اضمنلك انه يتحقق في يوم من الايام
لكن الحاجة اللي اوعدك بيها
ان انا ان شاء الله
مش هاطلع ابني يوتيوبر
دا طبعا بشرط واحد
لو فعلت زر الجرس
وعملت  وشيرت الفيديوهات
يلا صديقي الانسان تصبح على خير
فوتك بعافية
