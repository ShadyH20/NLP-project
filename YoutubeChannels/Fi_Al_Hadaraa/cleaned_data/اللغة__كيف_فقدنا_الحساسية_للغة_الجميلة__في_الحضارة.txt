يا نجف بنور صديقي الانسان صديقي الانسان
الحقني يا سعدني
فيه واحد كبير كدا واد ابويا
وعايز يموتني برة
دي اكيد استافة جديدة
طالبة معاك بمطاردات وهمية
لا والله
وشرف امي ما هسيبك
مين الواد دا يا محمد
دا رضا سنداري وفاتح شقته في الحتة
انت عملت ايه يا لا
والله العظيم والله العظيم
وربنا
والله العظيم ما بيبقى جاي وراها تبرير
ما تقول عملت ايه
كنت عايز احتويه
والله ما هسكت وهوريك
والكاميرات جابتك وهحبسك
هو ايه اللي عايزك تقوله والكاميرات جابتك
يا جدعان انا خيالي مش مستحمل
ما تقول يا عم الحاج عملك ايه
الواد دا شتمني على السلم وجري
جدع ياد يا رضا
والله ما دا اللي حصل
انا قطعت عليه وهو  بيتكلم في التليفون
لقيته جاضض وجازز
قلت بقى اهدي معاه الايقاع شوية
اوعى تكون اديته من الحاجة بتاعتي
صرفه انت بس وانا هطرشك
انا طالع البيت وكان معايا تليفون
لقيت الزفت دا بيقرب مني وبيقولي ايه
روقلها كدا وسقسق الحنونية
شفت اديني كنت اهو بنكشه
عشان ايه يهدي الموضوع
بس هو مش معتمد حد وعمال يزوفها وبيظرفها
انا بزوفها وبظرفها يا قليل الادب
بصراحة يا عم شلبي بقى
انا شفتك مرتين قبل كدا بتعمل كدا
انا
بص انا مش هعمل حاجة عشان خاطر الجيرة
طب ما انا ميدان الجيرة
ما عملتش للجيرة ليه
انت بتضحك وتنرفزني بتنرفزني هه
يا عم شلبي هو بيقولك
ابقى سقسق الحنونية
ابقي سقسق يا سيدي من السقسقة
يعني بالتدريج يعني
الحنونية دي دلع الحنان
من كتر ما انت حنين الراجل بيدلعك
ودي يا كابوس ودي الله عليك يا جنرال
يودي ايه ويوديه فين
ايه اللي انتم بتقولوه دا
يا عم شلبي الراجل بيكبرك
هو الراجل من كتر اختلاطه
بالناس بس في الشغل لغته بترغل
شواف والله يا جنرال شواف
بس يا محمد يا ابني
ما ينفعش الكلام دا يتقال قدام السكان
يا ابني هيبتي ومنظري قدام الناس
انا راجل كبير مش صغير الله
حقك عليا انا يا عم شلبي
حقك عليا انا والله
روح ياد صالح عمك شلبي يا لا
ما تبقاش عيل غلاط
انا اللي غلاط دا هو اللي كارف
لا وريله اخلاق ولاد البلد يلا
عشان خاطرك بس يا جنرال
هات دماغك بس ابوسها
اف ايه دا اف ايه دا
حد عامل في راسك بيبي
شفت اهو بيزوفها
كدا
طب اللي هييجي تحت المسن هيتسن
دا طلع شبح
صديقي الانسان الواحد ساعات بيحس
انه بين نارين كدا
لا محصل ولا موصل بيرقص على السلم
لا هو كبير وعاقل زي الناس الكبيرة العاقلة
ولا هو صغير وشاب لسة
زي العيال بتوع التيك توك
حاضر يا جدي حاضر هولعلك
ما تزرجنش
يعني الواحد بيضرب البدلة
لو عنده فرح مثلا ولا حاجة
بس برضه بيبقى حاسس ان هي اكبر منه شوية
بيبقى مخنوق وبيكمل الساعتين بالعافية
وبعدين لو جيت خارج مع صحابك
ورايح حفلة مثلا
بتقول لنفسك طب اديها بنطلون كارجو
اللي هو بيقولوا عليه دا
اللي هو على ايامنا كان اسمه بنطلون باجي
والبس هودي محلي الصنع
اللي هو يعني سويت شيرت بزعبوط
فتبص تلاقي الناس بيتريقوا عليك ويقولولك
يا لا انت شكلك عيل متصابي وبيدوفايل
في الشغل مثلا الله يمسيكي بالخير يا مي
ادعيلها تقوم بالسلامة صديقي الانسان
جابت نيللي بسم الله ما شاء الله
كنا في ميتنج مرة
اقترحت عليا ندخل ديجا
قلتلها عارفة يا ام نيللي انا عملت
كل حاجة غلط في حياتي الا ان انا ادخل ديجا
دا طبعا لاني مش عارفه
لو تفهميهولي ممكن جدا ادخل معاكي
اطلع من الميتنج اقوم لابس الهاند فري
اقول لما اشغل شوية مزيكا
الاقي شاعر حديث السن بيقولك
حلوين شفنا اشكال
من خوفها تخاف لتشوفنا لنكرتلها
ما هي مش بالسن بقت بالفعل
وشنبات ششن منايا اشوفلها
صديقي الانسان بالله عليك
يعني ايه الكلام دا انا راضي ذمتك
والنبي تقولي ايه الشنب الششن دا
ويفرق ايه عن الشنب العادي
عشان لو كدا ممكن اربيه
وهو انا ليه ما بقتش فاهم حاجة
يعني اقصد يعني التواصل ليه بقى صعب كدا
مش العالم المفروض انه بقى قرية صغيرة
يعني الناس بتقرب من بعض وتفهم بعض اكتر
امال ليه كل شهرين بحس ان فيه كلمات جديدة
وميمز جديدة وحوارات جديدة
مش فاهم منها حاجة خالص
هي الكلمات القديمة اللي احنا
طول عمرنا عارفينها صلاحيتها خلصت
يعني هل مجمع اللغة العربية
نزل البوم جديد
الكلمات الشائعة او ال في اي لغة
بيبقى ليها مع الوقت قاموس او معجم
ودا طبعا لانها بتعيش عمر اكتر
بيعملولها معجم من كتر ما هي ثابتة ومفهومة
لكن التعبيرات الدارجة اللي بنسمعها دلوقتي
بتتغير طول الوقت ومش بثبت على حال
وبتنتشر بسرعة جدا كانها سيم او سر
وسط مجموعة من الناس
وبعدين على ما التعبيرات دي توصلك
وانت تفهمها بعد معاناة
تيجي تتعامل بيها
تلاقي فيه كلام جديد بقى يتقال
واللي انت بتقوله دا خلاص بقى قديم
اول ما تفرح بنفسك وتبدا تستخدم المصطلحات دي
تلاقي شكلك بقى محرج والناس بتضحك عليك
كانك رحت لفليكس الفقدان
واول ما المزيكا سكتت
قمت طالع على كتف واحد صاحبك
ورحت قايل بعلو صوتك
الاغنية دي جاحدة يا فنان
اولا صديقي الانسان اسمه 
وثانيا ال دا طرش  طرش
لان الجاحد هو ناكر الجميل
ودي مش اخلاق عمك فليكس
زمان اللغة الدارجة كانت علاقتها
باللغة الفصحى اوضح بالكتير من دلوقتي
فكان الموضوع اسهل شوية
حتى اتعملت معاجم متخصصة للعامية بالفعل
زي قاموس رد العامي الى الفصيح
لان العامية رغم انها لغة جديدة ومرنة
وبتتلون وبتاخد وتدي معاك
لكنها اتطورت ببطء برضه
ودا اللي اداها درجة من الثبات او الاستقرار
سمحت ان يتعملها معجم نفهم منه كمان
اصل الكلام اللي بنقوله دا جاي منين
يعني سهل لحد دلوقتي مثلا صديقي الانسان
انك تلاقي علاقة بين تعبيرات عامية قديمة
وبين اصولها اللغوية
فقعدنا فترة طويلة مثلا
بنلعب دومينا بالشيش واليك والجار
وبعدين تكتشف بعد مدة ان دي ارقام فارسي
دخلت اللغة العامية وبقينا نستخدمها واحنا بنلعب
وبعدين تكتشف ان اللغة العربية صديقي الانسان
اتاثرت بلغات كتير زي اللغة الفارسية مثلا
يعني كلام كتير في اللغة العربية اصله فارسي
زي كلمة استاذ مثلا
اللي هي كلمة ما لهاش اصل في اللغة العربية
وطلعت فارسية هي كمان
والامثلة على كدا كتير
بس كمان زمان كانت التعبيرات العامية دي
بتبقى طالعة من البيئة اللي انت عايش فيها
فلو مثلا سمعت حد بيقولك
ان فلان دا وقع زرع بصل
فانت عشان عارف زرع البصل وشفته قبل كدا
بتتخيل فلان على طول
وهو نازل على دماغه زرع بصل
لكن المشكلة دلوقتي ان كتير
من الافعال والكلمات في اللغة الدارجة
ما بقيتش وليدة البيئة المحيطة
وانما وليدة شيء تاني جديد قال عليه
الفيلسوف الايطالي فرانك بيفو بيراردي
في كتابه معزوفة مقلقة
وهو ان التكنولوجيا والتواصل السريع
بقت هي البيئة المحيطة
وهي اللي بتولد الكلمات والافعال
التواصل السريع دا صديقي الانسان
ان الناس دايما يلاقوا نفسهم
 مضطرين يبقوا مستعجلين ومتسربعين
وهما بيتكلموا مع بعض
ومعنى ان البيئة اتغيرت
ان فيه اشياء ما بقاش ليها وجود
وبالتالي كلام ما بقاش ليه وجود
واشياء تانية جدت على الحياة
واستدعت معاها الفاظ جديدة
وبعدين لو ركزت شوية كمان
هتلاقي ان كتير من الالفاظ اللي بتدخل
اللغة الجديدة دي بيكون اصلها انجليزي
مش بس الاجهزة والادوات اللي بدانا نستعملها
فبقت مفروضة علينا في اللغة
زي الكمبيوتر والموبايل
والكاميرا والبرينتر
لكن كمان لما تلاقي صاحبك بيقولك
شفت البوست اللي انا مشيره
او العميل اللي انا مهندله
او الفيلم اللي انا ممنتجه
طب شفت الثري دي اللي انا مرندره
الله يخرب بيت اللي علمك الثري دي ماكس
ونسي يعلمك الكلام
ما شفتش الثري دي
اللي انت مرندره يا سيدي ومش عايز اشوفه
الانسان لما تبدا بيئته تبقى محدودة وضيقة
ويبقى بيبقابل كل يوم نفس الروتين
اد ايه دا بياثر على لغته
ويخليها ما تتطورش
فبدات اللغة الدارجة اليومين دول
علاقتها تعتمد على مصطلحات
ليها علاقة بالتكنولوجيا مش بالطبيعة
لان الانسان بقى يتعرض للطبيعة اقل اصلا
وبدات اللغة تصغر وتخس
فبدل ما كنا بنقول مثلا
زمان على البني ادم ان هو مثلا
غلس او رخم او تقيل او سئيل
ما بقاش فيه غير كلمة واحدة بس
تدل على دا كله انت عيل
او مثلا تلاقي حد بيقولك
فلان دا توكسيك
وتبقى توكسيك دي يعني
كلمة تجمع تحتها اوصاف كتير جدا
انت مش عارف هو يقصد انهي منها
وبعدين ماله يعني التوكسيك دا
بيشتكي من ايه اكيد كل حاجة من الشارع
بيراردي بيسال
واحنا بنسال معاه صديقي الانسان
ازاي التغيرات اللي حصلت للغة دي
اثرت على تواصلنا مع بعض
ولو كانت البيئة اللي بقت منفصلة عن الطبيعة
اللي احنا لاقينا نفسنا دي بتخلي اللغة افقر
طب ليه رغم كدا
كل شوية نلاقي تعبيرات جديدة مش بتخلص
ولو احنا كنا عايشين
في نفس البيئة الجديدة دي مع بعض
ليه لسة مش فاهمين بعض برضه
مبدئيا المشكلة دي سببها
اننا واقفين وسط كذا لغة
فيه فرق كبير اوي بين اللغة
اللي بتتكلمها وتعبر بيها في حياتك اليومية
اللي هي العامية او اللغة الدارجة
وبين اللغة اللي اتعلمت بيها في المدرسة
اللي هي اللغة العربية الفصحى
دا غير تالت واحدة اللغة اللي انت بتتعلمها
لانك محتاجها في الشغل والدراسة
اللي هي الانجليزي
فانت واقف
بينك وبين كل لغة من اللغات دي مسافة
واوقات كتير
بتحس انك ما بتتقنش ولا واحدة فيهم
كان كل لغة فيهم بتنقطك
ومش راضية تسيبلك نفسها
صديقي الانسان
الكاتب الكبير جورج اورويل في 1946
لما كتب مقالة اسمها
السياسة واللغة الانجليزي
كان شايف ان اللغة ومعاها الحضارة كلها
في حالة تدهور
بسبب ان نوع معين من الكتابة
خلى اللغة سطحية وفقيرة وعقيمة
اورويل انتقد ضياع حمولة اللغة العاطفية
ايه بقى ضياع حمولة اللغة العاطفية دا
صديقي الانسان اللي اورويل انتقده
ايه حمولة اللغة اللي ضاعت
بيقول عليها دي صديقي الانسان
اللغة صديقي الانسان مش مجرد كلمات
وليها معاني بتوصلها وخلاص
وانما الكلمات والتعبيرات
عادة بتجيب معاها سيل من الذكريات والمشاعر
لان اللغة بتصاحبك من وانت صغير
فذكرياتك مع اللغة العربية مختلفة عن ذكرياتك
مع اللغة الانجليزية اللي انت اتعلمتها قريب
فبتبدا مع الوقت
الكلمات تتربط في دماغك مع مشاعر معينة
مثلا لما تسمع حد بيقولك ان هو فخور بيك
الكلمة دي بتجيبلك معاها كل المشاعر
اللي انت حسيتها بالفخر في حياتك
لما حد قالك انه فخور بيك
او لما انت حسيت انك ان انت فخور بنفسك
او لما انت حسيت انك انت فخور بحد غير نفسك
لكن بسبب استسهال الكتاب الجداد
وكسلهم وفذلكتهم
بيبداوا يستخدموا تعبيرات معلبة ومستهلكة
على اساس انها كدا اذكى يعني او بليغة اكتر
زي مثلا لما تلاقي حد قاعد
بيستخدم استعارات عمال على بطال
بمناسبة ومن غير مناسبة
واحد مثلا كل شوية يقولك
المطرقة والسندان او قيمة وقامة
او الشخص الصح في الوقت الغلط
او يا بت دا انتي مراتي
اورويل بيقول ان كتر استهلاك العبارات دي
موتها وفرغها من العاطفة
وان استخدام كلمات كتير وجمل مساعدة كتير
بلا داعي او هدف
خلى الكتابة اشبه برص كلمات وجمل
وقوالب لفظية جنب بعض وخلاص
وعشان يثبت وجهة نظره بيقوم جايب
جملة كلاسيكية من الادب الانجليزي القديم
ويحاول يترجمها للانجليزي المعاصر بتاع زمنه
فيلاقي انها بقت فقيرة جدا
وما بقاش فيها الصور والتعابير
اللي جاية من الحياة الواقعية
والمشاهد الحية
اللي بنقدر نتخيلها ونشوفها في الحياة
تجربة شبه دي
اتعملت على اللغة العربية برضه
موقع الرصائف على الانترنت
جاب حكمة عربية بليغة من بتوع زمان وهي
وبعدين ترجمها للانجليزي
ورجع ترجمها تاني للعربي المعاصر
اللي احنا بنستخدمه وبنقراه
في الجرايد اليومين دول فالجملة بقت
طبعا الموضوع مش محتاج اي ذكاء
او حس شعري خالص
عشان تحدد انهي جملة من دول
وقعها اجمل وابلغ ولغتها قوية ومؤثرة
فلو الانسان فقد الحساسية للغة
بسبب التنميط والاستسهال
هيبقى بدا فقد
واحدة من قدراته الاصلية على الخلق
ولجا لاستخدام العبارات المعلبة والجاهزة
لكن كمان فيه بعد اجتماعي وسياسي
للموضوع بتاع اللغة دا
وهنا بنتكلم عن الانجليزي بالتحديد
اللغة الانجليزية لفترة طويلة كانت من ضمن
وسائل التنطيط على خلق الله بكلمات فاضية
لكن في نفس الوقت تظل اللغة الانجليزية
فارضة نفسها  على اي حد محتاج يتعلم او يشتغل
فيبدا بقى يروح يدرس
في معهد اكسفورد المعتمد
اللي كلنا ما نعرفش هو معتمد من مين دا
بس احنا واثقين فيه
بتعمل المحاولات دي مع الانجليزي
لانك عشان تتكلم اي لغة علم حديث
من اول علم الفيزيا لحد علم الادارة
فانت محتاج تتكلم انجليزي
ودا لان اللغة الانجليزية بقت مهيمنة
بشكل كبير على الانتاج العلمي
اللي كان متعدد اللغات زمان
يعني من كام سنة كان عادي انك انت تتعلم
تشتغل وتدرس بلغات مختلفة
من غير ما تحتاج الانجليزي خالص
فيه خناقة بقى دلوقتي بين الباحثين
حوالين السبب اللي خلى الانجليزي
ينتشر ويسود بالشكل دا
فيه فريق شوفيني
بيتغزل في قدرات اللغة الانجليزية
بيقول ان هي انتشرت بسبب قدرتها الخارقة
ومرونتها وتحولها بما يواكب الظرف التاريخي
وانها من البداية لغة ساهم في نشاتها وتطورها
ناس كتير وجماعات واعراق مختلفة
زي النورمانديين واللاتين والجيرمان
وفيه فريق تاني بيشوف
ان انتشار اللغة الانجليزية دا
كان نتيجة طبيعية جدا للاستعمار
خصوصا ان التعليم البريطاني كان بيحاول
يرسخ ثقافته في البلاد اللي هو بيستعمرها
ثم جت بعد ذلك هيمنة الامريكان على الكوكب
ما بقاش فيه مفر من الانجليزي
بيشوف برضه ان كمان اللغة دي
مش بتاعت الانجليز والامريكان لوحدهم
لكنها لغة كل الناس اللي استخدموها
واعتمدوا عليها من مختلف الاصول والمستعمرات
ودا السبب الحقيقي لانتشارها
ولا ايه يا جدي
الناقد البريطاني الكبير روبرت ماكروم
في كتابه 
او كيف اصبحت الانجليزية لغة العالم
بيقول ان اللغة الانجليزية العالمية
اللي بنستعملها حاليا دي
هي لغة وليدة السنة كل الناس
اللي بيستخدموها في انحاء العالم
وليها تاريخ طويل من التطور
خلاها اقرب لان هي تنفصل
عن الانجليزي وعن الثقافة الانجليزية
وما تبقاش مرتبطة بيها اصلا
اد ما بقت لغة
مرتبطة بالثقافة العالمية كلها
عشان كدا بيقول على اللغة دي 
اللي هي جاية من  يعني او عالمي
مش  لا 
واللي بيميز ال دا
عن الانجليزي صديقي الانسان
اللي كانوا بيتكلموا بيه ايام شكسبير
هي انها لغة ملائمة اكتر
للتطورات اللي حصلتلنا في الاقتصاد
والانترنت والعولمة في الفترة الاخيرة
التطورات دي كانت محتاجة لغة جديدة
تكون خفيفة ومش محملة باعباء ثقافية تقيلة
لغة واضحة ومباشرة وشفافة وما فيهاش مجازات
ولا جماليات
ولا الف اسم للجمل و300 اسم للسيف
لغة تكفي للتواصل بين العملاء والشركات
لكن مش لاي حاجة اكتر من كدا
وبكدا نبقى مش محتاجين بقى
نحفظ اشعار ونخش لبعض قافية
ونقعد 20 سنة ندرس نحو وصرف عشان نتكلم
اللغة هنا مناسبة جدا لاحتياجاتنا المعاصرة
ودي لا هي حاجة وحشة
ولا حلوة صديقي الانسان
هي بس منتج متوافق مع متطلبات السوق
وجاي نتيجة لتفاعلات الناس وانتاجهم
اللي بيغير بنية اللغة كل وقت
وبيغير كلماتها وقواعدها كمان
لكن اللغة العالمية الفعالة والعملية دي
ما كانتش ممكن تنجح في الانتشار
و تسيطر على خيالنا كلنا بالسلاسة دي
كان لازم يكون فيه شد وجذب
بينها وبين لغتنا المحلية
خصوصا لما تكون ال دي
لغة منفصلة عن واقع الناس
لان في النهاية
اللغة نشاط ابداعي صديقي الانسان
اللغة نشاط ابداعي انساني
فيه جانب من اللعب
والاحتفاء بالمعاني المختلفة
والدلالات المبهمة
والتلاقي بين لغات تانية مختلفة
صديقي الانسان
اللغة طول عمرها كان مطلوب منها
انها تبقى ساحرة وليها دلالات ومعاني جميلة
العالم زمان كان بيتنافس عشان يتكلم لغة اجمل
مش لغة اسرع واسهل
خد بالك
لغة ابلغ غير لغة اسرع صديقي الانسان
العرب زمان كانت بتحكم باللغة
اخر نبي جه للبشرية كانت معجزته لغة جميلة
تخلي اللي يسمعها ضميره وخياله
يتفاعلوا معاها وجسمه يقشعر منها
ودا اوقات بيخلي اللغة سلاح ذو حدين
زي ما الشاعر الراحل مريد البرغوثي بيوصف
في قصيدته شهوات وهو بيقول
شوف الجمال هنا صديقي الانسان
لما تبقى اللغة جميلة فتبقى بتحاسب نفسها
على انها ما تستخدمش جمالها دا في الشر
عموما كل ما اللغة بقت واسعة
وفيها مساحات كبيرة للتامل
كل ما كانت حياة الانسان الروحية اغنى
لان قدرته على التعامل مع الحياة دي وفهمها
من خلال اللغة بتبقى اكثر ثراء بكتير
خصوصا صديقي الانسان انك بتفكر باللغة
لما بتتعلم كلمة جديدة ليها معنى
اللغة دي بتعمل  للمعنى دا جواك
وبيبقى كان واحد من المعاني
اللي انت حاسس بيها ومش قادر تعبر عنها دي
اتولد اخيرا جوا دماغك
وبقيت قادر تتعامل معاه
انما ال دا
بيعبر عن توجه تاني خالص
الناس اللي عايزة لغة حادة زي السيف
بل يمكن حتى صديقي الانسان
مش هيبقوا عايزينها حادة زي السيف
لان دا كدا تشبيه بليغ
وهما مش بيحبوا التشبيهات
وبيكرهوا المجاز زي واحد صاحبنا
هما عايزين اللغة تادي وظيفتها
باقل المفردات واوضح المعاني
ويا حبذا بقى لو نستعمل الرموز كمان
بدل الكلمات ونتكلم بالفرانكو والارقام
دا بينجح فعلا في سياق العلوم الطبيعية
والهندسية وفي مجال التقنية
النتيجة هي لغة منزوع عنها اي بعد ثقافي
مجرد وسيلة تواصل كلنا نفهمها وهتفي بالغرض
لكن ما فيهاش اي مشاعر او تاريخ او حياة
دا مثال على ماساة صديقي الانسان المعاصر
من ناحية العالم قدر ينتج لغة
قدر يتواصل بيها اكبر عدد من الناس ويفهموا بعض
ودي حاجة ما كانتش موجودة قبل كدا
بس من الناحية التانية
بنلاقي اللغة دي باردة وما فيهاش اشباع
فبنغرق في لغات محلية محندقة بنخترعها بيننا
وبين الناس اللي شبهنا في دواير ضيقة
عشان نحس بخصوصية
وندوق اللغة ونحس بطاقتها وحركيتها
يبقى اللي بيدينا  دا هو نفسه
اللي بيدينا فليكس وويجز والميمز
بقى فيه ميم لكل موقف صديقي الانسان
يعني لو اعتمدت على الميمز بس في الكلام
هتعرف تقول كل اللي انت عايزه
بس برضه مش هيفهمها غير دواير معينة
ودا صديقي الانسان
مصدر جاذبية اللغة الغريبة
اللي انت بتسمعها من ناس مختلفة
وتلاقي نفسك مش فاهمها زي الشنب الششن كدا
رغم انك مش فاهمها بس بتثير فضولك
وتخليك عايز تعرف ايه الكلام دا وايه معناه
وازاي اتقال بالطريقة دي
لانه رغم كل شيء
لسة فيه حتة انسانية جدا جوانا
ما تقدرش تقاوم سحر اللغة الحية ال
يمكن احنا كمان محتاجين
نخلي علاقتنا باللغة فيها الجانب دا
جانب اللعب والاستكشاف والتجريب
جورج اورويل صديقي الانسان
بيقول ان فقر اللغة بيخلي العالم نفسه فقير
وبيشجعنا على اننا ما نرضاش ابدا بالفقر دا
بدل ما نتعامل مع اللغة على انها
مجرد وسيلة واضحة وبسيطة لنقل الكلام
نفكر كمان انها ممكن تبقى شايلة
تاريخ وثقافة ومحتاجة مجهود وتعب عشان توصل
صديقي الانسان تقولي يعني انت
بعد الكلام دا كله عن اللغة وجمالياتها
كل الكلام دا
وشيلت الشعر من البرنامج برضه
اقولك صديقي الانسان
اولا انا بشكرك على حساسيتك وولاءك للشعر
خصوصا ان الشعر دا صديقي الانسان
له فضل على كل العلوم
وانا ما شيلتش الشعر ولا حاجة صديقي الانسان
بس انا من اول ما جيت العمارة دي
وكل ما اجي اقول شعر
الاقي حد من الجيران فتح عليا الباب
وبيشوف فيه ايه فبقيت اخاف بصراحة
عم شلبي سمعني مرة بدندن
وهو طالع على السلم
نزل قال للشارع كله
الساكن اليوتيوبر الجديد دا وراه حاجة
افتكرني بحضر اعمال في الشقة صديقي الانسان
راح مبلغ عني في ادارة الحي
بس اوعدك صديقي الانسان
ان من حلقة للتانية كدا
هحاول ايه اخطفلك بيتين شعر ولا حاجة
خصوصا اول ما اصلح الباب
صديقي الانسان لو عايز اقول شعر اوي كدا
قب ب500 جنيه نصلح بيهم الباب
طب امال ايه بس كلام على الفاضي
كلام على الفاضي صديقي الانسان
ادعمني يا اخي
يعني اعمل لايك اعمل شير اشتمني
عارف صديقي الانسان احنا ايه محتاجين بجد
احنا محتاجين نتجمع كلنا مع بعض
وندخل ديجا
يلا فوتك بعافية صديقي الانسان
في رعاية الله خد بالك من نفسك
خد بالك من نفسك
ما تمشي بقى
يلا تصبح على خير صديقي الانسان
