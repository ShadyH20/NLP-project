ايوة حاضر
ايوة
ريم
ايه يا بنتي اللي انتي عاملاه في نفسك دا
هو بوب مارلي عضك
انا اترفدت
يا بنتي قطعتي قلبي اتكلمي بقى انطقي
انا معرفتش ا في حياة الشركة
انتي يا ريم
يا بنتي دا انتي بتشتغلي ليل ونهار
دا انا في الاول كنت فاكرك توام
انا عملت كل حاجة عشان ابقى شبههم
اه طبعا باين على قصة الفنان شاندو
اللي انتي عاملاها
ويا ريته عجب
دا انا  حراري وجبت
 جبتها على كل 
دا انا عملت شعري راستا
والله مجهود يحترم طب ايه المشكلة
مدير ال بتاعي
قفشني وانا باكل طعمية بالقوطة
يا جماله الله على ذوقك يا ست الكل
هو انت بتهزر
يا ريم يا ريم والله انتي اشطر من كدا
دول حيا الله شوية صيع
عايشين في القابهم المزيفة
مزيفة ايه انت ما شفتش عربياتهم
بقولك ايه هاتي رقم الشركة ابعتيهولي
انت هتعمل ايه
ابعتيهولي بس
انا هتصرف معاهم
ايوة
الو مساء النور يا فندم
لو سمحتي كنت عايز اسال على بنت اسمها ريم
شغالة في  ال عندكم
تحت امر حضرتك ممكن اساعدك في حاجة
لا انا عايز ريم
طب بقولك ايه
لو سمحتي ممكن تديني المدير بتاعك
 حاضر يا فندم حالا
 يا ريت لو سمحتي
الو يا فندم اهلا بيك اتفضل
بقولك فيه بنت من شركتكم كلمتني
تقريبا اسمها ريم
اه يا فندم
حاجة في منتهى اللباقة والاناقة يا سيدي
اه والله احب احييك على كفاءة موظفينك
ريم ضايقت حضرتك في حاجة
لا هي كانت بتبيعلي الفيلا
اللي هي ب5 مليون دي
اللي هي قريبة من كل حاجة في مصر
اه 5 دقايق من كل حتة في مصر
اه هي ال5 دقايق اه
فكرة مش مقنعة خالص طبعا
بس هي البت بذكائها اقنعتني بصراحة
لسة متاح يا فندم
اشطر حد في  الماركتينج هيتواصل معاك
لا انا عايز ريم معلش
دا رقم تليفوني وان شاء الله
لما ترجع من الاجازة خليها تكلمني
ماشي اشكرك شكرا جزيلا
مع السلامة
تفتكر بقى اللي انت عملته دا هيجيب نتيجة
والله ادينا بنسعى
جاب ما جابش ما جابش
نبقى عملنا اللي علينا
بيرن
ردي
شغلي ال شغلي ال
الو
يا ريم تعالي الشركة اول الاسبوع
عندنا  كتير عايزين نقفلها
ارجع
اتقلي
لا
انا لو هرجع هزود ال بتاعي
وهاخد مكتب مريم
 الو
 وبفكر اخد مكتب حسام
البدري معايا
لو سمحت انا كنت عايز 6 طعمية بالقوطة
صديقي الانسان
عارف لما بتروح شغلانة جديدة
وجاي في اول يوم لسة داخل المكان بكل تفاؤل
يا فتاح يا عليم يا رزاق يا كريم
وقعدت على مكتبك بسم الله الرحمن الرحيم
قدامك اللابتوب ال وكباية القهوة
ويا دوب لسة هتبدا شغل
وبعدين تبص على الناس اللي حواليك
تلاقيهم كلهم بسم الله ما شاء الله
قاعدين مركزين في شغلهم
وشكلهم محترم وفاهمين هما بيعملوا ايه
بس انت الوحيد اللي قاعد كدا
فيك حاجة غلط كانك مش راكب على المشهد
مديرك مدخل القميص جوا البنطلون
وعنده شنب الفنان احمد عبد العزيز
ولابس بدلة سعرها يتجاوز دخلك السنوي
والبت بتاعت ال
بسم الله ما شاء الله تبارك الخلاق
تحس انها كانت شغالة
في ماسيمو دوتي قبل ما تيجي شركتكم
حتى الجرافيك ديزاينر
عامل حلقة عفروتو
وراكن ال قدام الباب
فاصلا من قبل ما يتكلم
باين عليه انه فنان وانها مش بالحظوظ
الناس كلها شكلها في مكانها
وانت الوحيد اللي ما لكش شكل
انت الوحيد اللي باين عليك
انك بتشرب القهوة بسكر
ما حدش فاهملك الصراحة طيب
يعني هو انت ابن اخت المحاسب مثلا
ولا انت ايه حكاية
بلاش عشان فيه ناس بتزعل
طب اعمل ايه طيب
صديقي الانسان هو اللي بيعصبني
تقعد بقى تفتكر الامتحانات
اللي انت عديتها بغش
والحزق اللي بتحزقه عشان تملا مركزك
وتبقى حاسس ان هما
يستحقوا مكانتهم دي عن جدارة وانت لا
كلهم لابسين اديداس
انت كمان لابس اديداس
بس انت عارف ان اللي قبلها
كانت جزمة من عند زلط
واللي قبلها كانت باتا
انما العيال دي
شكلهم مولودين في بقهم معلقة اديداس
وانا اهلي بيكحوا ملح حصى
صديقي الانسان ما اخبيش عليك
انا نفسي ساعات بتجيني المشاعر دي
اه والله بشكك برضه في نفسي كدا
اصل برضه قاعد في الصالة
وكل شوية حد من الجيران يفتح علينا الباب
خايف جدا يكون ادائي مفتقر للاحترافية
لو اشتكينا الشكوى دي
لحد من اللي بيشتغلوا معاك في الشركة بتاعتك
ممكن يقولك انك شكلك كدا ولا مؤاخذة
بتعاني من متلازمة المحتال
ال 
ايه متلازمة المحتال دي صديقي الانسان
ايه حكاية الموضوع دا
متلازمة المحتال دي صديقي الانسان
فكرة اخترعها اتنين من بتوع علم النفس
واحدة اسمها باولين كلانس
والتانية اسمها سوزان ايمس
اللي عرفني على سوزان ايمس دي صديقي الانسان
واحد صاحبي اسمه شربيني
اول ما قالي اسمها
قلتله انا سمعت الاسم دا قبل كدا
سوزان ايمن دي انا عارفها
خدت عنها درس احياء في ثانوي
ست شاطرة جدا
الاتنين دول كانوا شغالين في جامعة
اسمها اوبرلين كوليدج
وهما قاعدين مع بعض في اوضة المدرسين
بتاعت جامعة اوبرلين دي
بدات كل واحدة فيهم
تفضفض للتانية عن احاسيسها
واكتشفوا ان هما الاتنين
عندهم مشاعر خوف من الفشل
وقلق من كونهم مش مناسبين
للوظيفة اللي هما فيها
قاموا عاملين عزومة للطلبة بتوعهم
وقعدوا يتكلموا معاهم
فاكتشفوا ان كتير منهم هما كمان
حاسين بنفس المشاعر دي بالظبط
بعد شوية اكتتشفوا ان المشاعر دي منتشرة
وانهم كل ما يكلموا حد من زمايلهم
في الشغل عنها يلاقوه عنده منها جوا
ايه هي بقى المشاعر دي صديقي الانسان
انا هاجيلك في الوسع
سكة ودوغري كدا
المشاعر دي من الناس جوا نفسهم
كتير منهم بيحسوا انهم نصابين
بس كل واحد بيحس انه هو لوحده اللي نصاب
وانه جه هنا بالغلط
وان كلها شوية والناس يعرفوا الموضوع دا
وهايجيله حد يقوله انت ترجع الغيط
او ترجع اي مكان تاني غير الشركة المحترمة دي
لما حاول بعض علماء النفس
انهم يقدروا مدى انتشار الشعور دا بالظبط
بين الناس في اماكن الشغل والدراسة
لقوا 70 من الناس
بتجيلهم المشاعر دي مرة في حياتهم على الاقل
حتى في الاول
كانوا فاكرينها بتيجي للستات اكتر
لكن الدراسات اللي بعد كدا
ما لقتش فرق بين الرجالة والستات
في الشعور بالمشاعر دي
انك تحس ان كل الناس بتعمل شغلها
وانت بس اللي بتمثل كانك بتعمل شغلك
وبتدعي ربنا طول الوقت ان ما حدش يقفشك
وانك كنت محظوظ انك جيت هنا مش اكتر
واكيد حظك الحلو دا مش هيستمر كتير
الخطوة اللي عملها علماء النفس دول بعد كدا
كانت انهم حاولوا يفهموا
المشاعر دي بتيجي منين بالظبط وايه سببها
خصوصا انها بتيجي لناس فعلا
اذكيا وناجحين وشاطرين في شغلهم
وكانت النتيجة اللي وصلولها
ان توقعات الانسان من نفسه دي
السبب فيها هو ابوك وامك
وتاثيرهم عليك في الطفولة
كل ما نلاقي حاجة بقى مش فاهمينها
نلبسها للاب والام
وابوك وامك
يا اما كانوا حاطين عليك امال عريضة جدا
يا اما بالعكس كانوا شايفينك اغبى اخواتك
في الحالتين دا هيخليك لما تكبر
تبقى حاسس ان فيه فجوة انت مش عارف تسدها
بين اللي الناس مستنياه منك
وبين اللي انت فيه
طب صديقي الانسان فيه سؤال ما فكرناش فيه
طب ما يمكن انت فعلا نصاب ومحتال وخلاص
مهو مش معقول كل مشكلة تقابلنا في حياتنا
نعملها مشكلة نفسية ونخترعلها اسم
حاجة تزهق بصراحة
لانها بتخلينا ما نعرفش نفرق
بين الامراض النفسية الحقيقية
وبين الكلام الفارع
هنا بقى صديقي الانسان
ييجي الفيلسوف وعالم الاجتماع الفرنسي الشهير
وصاحب الظهور الشرفي في فيلم 
عندليب ما بعد الحداثة جان بودريار
جان بودريار دا صديقي الانسان
عنده نظرية غريبة اوي
النظرية دي بتقول انه في العصر الحالي
اللي بيسموه العصر ما بعد الصناعي
بقينا عايشين في حاجة اسمها الواقع الفائق
ركز معايا صديقي الانسان
الناس زمان كانوا عايشن في الواقع عادي
انما دلوقتي احنا عايشين في الواقع الفائق
ايه بقى الواقع الفائق دا
بودريار بيقولك ان الصورة هزمت الواقع
 الله بس كدا
 اه والله بس كدا
 هي دي النظرية
 هي دي النظرية
والله يا استاذ شهريار
يعني مش الصورة بس
انا اعرف واحد صاحبي
اعرفه شخصيا يعني فشخ الواقع
وبعدين انا ممكن اشكلك يعني
يعني اقولك مثلا انا عندي نظرية
وتيجي تقولي ايه هي
اقولك الجنيه غلب الكارنيه
ما تقول يا عم ايه هي النظرية بتاعتك
قالك يعني الصور زمان كانت حاجة نادرة
في حياة الناس وبتيجي في المناسبات مثلا
فكان زمان لو حد شاف صورة بتبقى الصورة دي
بتفكرك بحد مش موجود معاك دلوقتي
جدك مثلا صورتك وانت طفل مثلا
فانت دلوقتي كبرت خلاص ما بقتش طفل
صورة ابوك وامك في فرحهم
قبل ما يكبروا وشكلهم يتغير كدا
صورة اعلان بيبسي في الشارع
اللي هي بتاعت عمرو دياب
خد بالك بقى صديقي الانسان ان كل صورة
بتدل على حاجة مش موجودة في الواقع
ابوك وامك شكلهم اتغير
عمرو دياب دا
حد انت لا عمرك شفته ولا عمرك هتشوفه
وبالتالي كل الصور اللي حوالينا
ما كانتش بتدل علينا
بالكتير ممكن توصف الماضي
لكن مش بتوصف الحال اللي احنا فيه
مع وصول مرحلة ما بعد الحداثة
اللي بيقولوا عليها دي
الصور بقت في كل مكان
بدل ما كانوا هما صورتين تلاتة اللي حواليك
اتنين على السقف وواحدة في الجرنال
بقيت طول اليوم بتشوف صور
طول اليوم بقيت باصص في شاشة
سواء كانت شاشة التليفزيون ولا الموبايل
ولا اللابتوب
ولا ماشي في الطريق بتتفرج على اعلانات
انت غالبا ما بقاش فيه لحظة بتعدي عليك
وانت مش شايف فيها صورة غير وانت نايم
وعكس زمان اللي الصور كانت بتعبر فيه
عن حاجات قديمة ومش موجودة في الواقع
لا دلوقتي الصور اللي بتعدي عليك
صور ناس تعرفهم
انت ما بقيتش تسمع ان فلان اتجوز
انت بقيت تشوف صور فرحه على الفيسبوك
فالصور دلوقتي بقت بتعبر عن الواقع
اكتر من الواقع نفسه
الواقع اللي موجود في الموبايل
اهم في حياتنا من الواقع اللي موجود قدامنا
الحياة الحقيقية
بقت هي الحياة اللي على الفيسبوك
انما الحياة اللي في الشارع والبيت
بقت درجة تانية
فبدل ما كنت بتتصور لما بتروح المصيف
لا بقيت بتروح المصيف مخصوص
عشان تتصور وتطلع على الانستا
بدل ما كنت بتتصور في الايام المهمة
لما تلاقي نفسك لابس حلو ومتشيك
لا بقيت تلبس وتتشيك
عشان تتصور وتحطها على الانستجرام
عشان تقول انك عندك ايام مهمة
وكل حد فينا صديقي الانسان
لما بييجي يصور نفسه
او بييجي يصور اي مشهد قدامه
بالموبايل مثلا
بيحاول يطلعه في احسن صورة
وتحطله فلتر كمان قبل ما تنزله
فبقت الصور مع الوقت احلى من الحقيقة
يعني لا مؤاخذة صورك على النت
احلى من شكلك في الحقيقة
حياتك على النت احلى من حياتك الحقيقية
فانت بتعيش دلوقتي كل يوم
تتفرج فيه على لحظات من حياة ناس غيرك
 بس بتنسى ان هما كمان حياتهم في الحقيقة
اقل كفاءة من الصور اللي هما حاطينها لنفسهم
فلما بييجي عليك وقت تبقى مكانهم
بتحس ان الموضوع مش بنفس الكفاءة
اللي كانت في بالك
وانه كان باين احلى
في الصور اللي اتفرجت عليها لناس غيرك
فتحس ان المشكلة فيك انت
فبقيت تحاول تغير لبسك وتغير طريقة كلامك
وتغير في شكلك قدر الامكان
عشان يبقى شبه اللي في الصورة
بقى الواقع هو اللي بيخدم على الصورة
مش الصورة هي اللي بتخدم على الواقع زي زمان
منطقي ساعتها
تحس ان حياتك الواقعية العادية دي
يعني مرواحك الشغل وقعدتك على المكتب
والطقم اللي انت لابسه وطريقتك في الكلام
كلهم بشكل ما مزيفين
فيهم حاجة غلط ومش حقيقية
مع ان هما الواقع حرفيا
ودي مفارقة غريبة جدا صديقي الانسان
ان الصورة بقت هي الواقع وهي الاصل
وانت اللي مزيف
بس انت مش لوحدك صديقي الانسان
يعني معظم الناس اصلا
ما هماش في اماكنهم لانهم يستحقوها ولا حاجة
جوجلييلمو باروني ووساورو موشيتي
اللي هما عاملين نفس تسريحة الشعر دول
رجعوا لسجلات الضرايب
بتاعت مدينة فلورنسا الايطالية
سنة 2016 وجابوها من اول القرن ال15
واكتشفوا حاجة مدهشة جدا
وهي ان العائلات الاغنى في القرن ال15
لساها العائلات الاغنى وصاحبة الثروة الاكبر
سنة 2016 برضه
والموضوع دا مش في مدينة فلورينسا
بس تحديدا صديقي الانسان
لا دا سبق ان باحثين تانيين مثلا
اثبتوا ان المكانة الاقتصادية للعائلات الانجليزية
ممكن تستمر زي ما هي
لمدة 8 قرون كاملة تقريبا
تخيل انك ممكن تتولد في عيلة غنية
وفي موقع مميز اجتماعيا
لان عيلتك من 600 ولا 800
ولا 10 سنة حتى كانوا اغنيا
والفلوس زي ما انت عارف بتجيب فلوس
هنا بقى تكتشف دور الحظ في الحياة
وانه لا يا عم عفروتو
واضح ان الموضوع شكله بالحظوظ
اينعم مش كل الناس تقدر تبقى عفروتو
بس تاكد ان فيه عشرات من الناس
عندهم مؤهلات عفروتو ويمكن اكتر
بس ما خدوش ربع فرصته
بس احنا دايما لما بننجح في حاجة
بنحب نصدق اننا كنا نستحقها
اكتر من كل اللي موجودين حوالينا
وعشان نفضل مصدقين دا صديقي الانسان
مضطرين نخترع عرض نفسي
نسميه متلازمة المحتال
لان دايما فيه مسافة ولو صغيرة
بين جدارة الانسان بنصيبه وحقه فيه
وبين الواقع
اللي احنا اوقات بنبقى حاسين فيه
انها جت معانا ضربة حظ وانها مشيت كوسة
وانها كانت ممكن ما تجيش
لو ما كناش مثلا نعرف فلان
او لو ما اتعلمناش حاجة معينة بالصدفة
او طبعا لو كنا
من طبقة اجتماعية تانية اساسا
عندي اقتراح ليك صديقي الانسان
بخصوص متلازمة المحتال اللي عندك دي
ما تعالجهاش سيبها
انت كدا عرفت غرضي من الحلقة
انا جاي اديك نصائح مدمرة نفسيا
بس لا صحيح فكر فيها فعلا
يعني الفلاح في الحقل مثلا
عمره ما هيحس انه فلاح مزيف
او مش فلاح مش حقيقي وحد هيكتشفه
لان علاقته المباشرة دي بالواقع
اقوى بكتير من علاقاتنا بالواقع
في الحضارة بعد الصناعية اللي بنتكلم عنها دي
العلاقة النضيفة المنظمة المتشيكة جدا
وكلها صور في صور
لدرجة ان الناس بتحس
ان الواقع اليومي العادي الملموس دا
هو اللي دخيل عليها وهو اللي بيوسخها
احساسك انك نصاب غالبا
مش جاي خالص بسبب الفرق
اللي بين توقعات اهلك منك
اللي اتكونت في الطفولة
وما بين مكانك الحالي
وانما صديقي الانسان
جاي بسبب فروق تانية خالص
اول حاجة الفرق ما بين الواقع الملموس
بكل عبله ووساخته
وكل الصور الجميلة
اللي احنا بقينا نقرا الواقع من خلالها
وتاني حاجة الفرق ما بين
الحظ والصدف والتوفيق اللي في الواقع
وبين رغبتنا في تصديق ان كل انسان
موجود في مكانه اللي يستحقه لان العالم عادل
لكن العدل دا صديقي الانسان
ما بيكونش غير في الصور
خلي متلازمة المحتال في الحالة دي
تبقى تذكير دائم ليك بان الدنيا قلابة
وبتاخد وتدي في اوقات كتير
بشكل ما فيهوش منطق
وانه اه اكيد انت تستاهل كل خير
دا شيء لا شك فيه
لكن اهي فرصة عشان تفتكر
انه فيه ناس تانية تستاهل كل خير هما كمان
والفرق بس بينك وبينهم في قلة الحظ
وفرصة برضه
انك تتواضع للي خلقك صديقي الانسان
يمكن اللي محتاج يتعالج فعلا
هو ثقافة الجدارة والاستحقاق اللي بقت عندنا
يمكن اللي محتاج يتعالج هو هوسنا بالصورة
مش شرط يكون متلازمة المحتال
