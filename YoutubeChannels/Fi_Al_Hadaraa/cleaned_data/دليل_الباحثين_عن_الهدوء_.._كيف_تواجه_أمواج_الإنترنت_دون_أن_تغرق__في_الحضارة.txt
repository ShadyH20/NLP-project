صحيح هي حاجة حلوة اوي
بس مش للدرجادي
فلافيو مين اللي قتل الصفاقسي في 2006
ورحمة خالتي كان فلافيو
حتى بالامارة حطها في الجواشي
ما خلاهوش يشوفها الا غير في الاعالي
يعني انت عارف اسم حارس الصفاقسي
ومش عارف مين اللي حط الجول
تراهن
 يا رضا
 على فلوس الحاجة
اراهن
انت ما جعتش
 فطاطري العزبة
 لا دا بيحط جبنة بيضا فطاطري القمور
لا اخر مرة طلبت منه جه بعد اسبوعين
طب ما تشوفلنا كدا مين تاني
فطاطري الاخلاص بيتزا اشرف
ما حلو اشرف
بيتزا اشرف ايه دا بح دا يا نجم
دا اتشمع بالشمع الاحمر واتحبس
ايوة اكيد عشان موضوع
الكبدة بتاعته في المشكل لحوم دي
هتلاقيه موت حد ولا حاجة
لا بيقولوا كان بيحط
لبان مكان الجبنة عشان تشذ
استغفر الله العظيم
ايوة تصدق دا اتقفل فعلا
بس بجد كدا مش غش اوي يعني
فكر فيها قانونيا كدا
انت عايز تحبسنا قانونيا ايه
ياد ما هو ما عملش حاجة مضرة
دا حط لبان يعني مش حاجة
يعني انت مثلا لو بدلت
الحاجة اللي معاك بحنة
تبقى انت كدا عملت جريمة
ابقى اتفرجت بقى على فيلم الكيف
بتاع كريم عبد العزيز
مبدئيا هو اصلا محمود عبد العزيز
تراهن
عظمة
الا ما فيش حاجة في الكتب اللي انت بتقراها
تخلينا نعمل خلطة زي دي ونعدي
اه واحلق زلابطة
واعمل دوجلاس واسمي نفسي سعدنبيرج
انت بس عشان ما جربتش
انت عايز اتلحس زيك واقول على فلافيو
هو اللي جاب جول في الصفاقسي
 ورحمة ستي فلافيو
 برضه
اه تراهن
يا رضا
تراهن
بالامارة جابها بالزلابوكة
 هيطلع شكلك عرة في الاخر
 عيب عليك
والله هيطلع شكلك عرة
راهن بس انت وما لكش دعوة
هتشيل تمن الحاجة
راهن
احلى تحية واحلى مسا على صديقي الانسان
صديقي الانسان
عارف لما تبقى قاعد في شغلك عادي
وبعدين مثلا يجيلك  من المدير بتاعك
فتبدا تشتغل عليه
وفي نص ما انت شغال تلاقي نفسك عطلت
فتقول ايه بقى تقول اما افتح جوجل
ادور ازاي اعمل المهمة دي
لحد ما تلاقي موضوع يقولك
كيف تؤدي المهمة في 6 خطوات
تيجي تقراه ما تفهمش مثلا الخطوة التالتة
فتقوم عامل عليها  لوحدها
فتلاقي فيديو
يطلعلك فيه اعلان شنطة لللابتوب بتاعك
فتفتح الموقع تتفرج على شنط اللابتوبات
تلاقي الاسعار ولعت
تروح تعمل  على الاسعار في حتت تانية
وبعدين تقارنها باسعار زمان
وتقعد تحسب بقى في التضخم وقيمة العملة
ما انت برضه واعي ومش عويل
ولازم تروح تعمل تحقيق استقصائي
عن الموضوع اللي مارق تفكيرك
بقاله 30 ثانية دا
وفي وسط ما انت بقى
بتعمل دراساتك الاستقصائية دي
يجيلك رسالة على واتس اب
فيها  صباح الرضا والسرور
من الست الوالدة في جروب العيلة
فتقعد تدور انت كمان
على  ترد بيه عليها
اهو وانت بتدور بقى
تقوم لاقي جروب اصحابك حد بعت عليه ميم
فتروح ت
وبعدين تفكر هترد بانهي ميم انت كمان
فتجيلك فكرة ميم
فتدخل موقع بيعمل ميمز
عشان تعمله بنفسك
وبعدين ثانية واحدة
هو انا ايه اللي جابني هنا اصلا
طب بلاش دا بذمتك فيه كام 
شايلها عندك في ال
علشان تبص عليها بعدين
وكام  من جوجل درايف
مجمع عليه 50 كورس ببلاش
وما بداتش في ولا واحد فيهم لحد دلوقتي
طب كام ليستة كتب شفتها
ومش عارف لسة تبداها منين
وكام كورس انجليزي على اليوتيوب
قلت هتذاكرهم وبعدين كسلت
كل مرة بتفتح فيها الانترنت
بتلاقي كمية رهيبة من المعلومات والمعارف
اللي بتبقى عايز تقعد تستفيد منها
لكن من كترها ما بتبقاش عارف
تبداها منين ولا تروح فين ولا تهبب ايه
وفي الاخر ما بتعملش حاجة
التوتر اللي بييجي للناس
من كتر المعلومات اللي بيتعرضولها دا
بقى ظاهرة مشهورة جدا النهاردة
لدرجة ان هما طلعوله اسم
اللي هو قلق المعلومات
او ال 
اهو شوف صديقي الانسان اد ايه المعلومات
قد تبدو حاجة جميلة جدا وكلها فوايد
لكن اتضح ان حتى المعلومات ممكن تجيبلك توتر
يعني تقريبا من كتر جمالها
المصمم والكاتب ريتشارد سول وورمان
في كتابه قلق المعلومات
قال ان المصطلح دا بيعبر عن القلق
اللي بييجي من الفجوة بين اللي احنا فاهمينه
واللي احنا حاسين اننا مفروض نكون فاهمينه
وقال كمان ان قلق المعلومات دا
ليه اشكال والوان مختلفة
منهم حاجة اسمها الاغراق المعلوماتي
او ال 
ودا اللي بيحصل لما بنتعرض لحمل معلوماتي
او كمية من المعلومات
اكبر من قدرتنا على الاستيعاب
فنلاقي نفسنا مشتتين وتركيزنا متفرتك
بين 12 الف حاجة في نفس الوقت
او عمالين نتنقل بين معلومات كتير
ما لهاش اي علاقة ببعض في وقت قصير جدا
وكل حاجة بتشد انتباهنا
والنتيجة مش بس اننا بنادي شغلنا
ومهماتنا اليومية العادية اصلا بجودة اقل
لا دا احنا كمان بنفقد تماما قدرتنا
على اننا نقضي الاوقات الجميلة
بتاعت السرحان والبحلقة في السقف
بمخ مفسي وبال مرتاح
او اننا نسيب نفسنا لاحلام اليقظة
اللي هي رغم السخرية منها كتير من الابحاث
اثبتت انها مهمة جدا للتفكير الابداعي
دا غير ان الاغراق المعلوماتي
والتشتت اللي بيسببهولنا دا
اكيد بيخلينا نتخذ قرارات اسوا احيانا
وبالتالي نتعرض لخسائر مادية ما لهاش لازمة
والخساير دي الواقع اتحسبت قبل كدا
وقدرتها مؤسسة بحثية اسمها سنة 2007
انها ممكن توصل
ل650 مليار دولار سنويا حوالين العالم
وشوف الكلام دا في 2007
تخيل دلوقتي بقوا كام
يعني اصلا حجم المعلومات على النت كله
في 2010 كان تقريبا 2 زيتابايت
النهاردة في 2023
الرقم دا وصل ل120 زيتابايت
متوقع انه يوصل في 2025
لاكتر من 180 زيتابايت
طبعا انت صديقي الانسان
بتسال نفسك دلوقتي هو ايه الزيتابايت دا
وهل ليه علاقة بالزبالايت
الزيتابايت دا يا سيدي
اللي هو يعني مليار تيرابايت
يعني شايف انت الهارد الواحد تيرا دا
لو عندك منه 120 مليار
ممكن تنزل الانترنت كله عليه
وتاخده معاك في الشغل عشان لو النت فصل
المشكلة بس انك لو حطيت
الهاردات دي فوق بعض
هتعمل 3 ابراج يوصلوا لحد القمر
صديقي الانسان انت متخيل
ايه كمية المعلومات دي اصلا
دي محتاجة كام عمر
عشان نلم جزء صغير منها بس
بس عارف ايه المدهش فعلا صديقي الانسان
ان الواحد مننا حاسس بموضوع الغرق المعلوماتي دا
من قبل النت بكتير اوي كمان
المؤرخة الامريكية ان بلير
بتقولنا اننا لو رجعنا بالزمن
2300 سنة فاتوا على الاقل
هنلاقي انه سفر الجامعة
من العهد القديم او التوراة
بيقول على لسان النبي سليمان
وفي روما القديمة
هتلاقي الفيلسوف الحاج سينيكا الاكبر
بيشتكي برضه من الغرق المعلوماتي
وبيقول اد ايه ان الكتب الكتير
ممكن تروش الواحد وتشتته
ونفس الفكرة دي
موجودة برضه في التراث العربي والاسلامي
فتلاقي المؤرخ الخطيب البغدادي
في القرن 11 مثلا بيقول
كل دا قبل ما يكون فيه
انترنت ولا 
ولا يوتيوب وكورسيرا
ولا كان فيه مطبعة حتى
فتخيل بقى امال احنا نقول ايه
المشكلة ان الموضوع مش ناوي يقف
لان امكانيات اجهزة الكمبيوتر وقدراتها
على ان هي تخزن وتنتج وتعالج المعلومات
بتزيد كل يوم بمعدل اكبر من التاني
والتطورات الرقمية دي ترتب عليها
تغييرات كبيرة في علاقتنا بالمعلومات
ويمكن ما اكونش ببالغ لو قلتلك
ان هي غيرت مفهوم المعرفة نفسه اصلا
وانا عايز الفت نظرك هنا
لتغييرين اتنين بالتحديد صديقي الانسان
اولا اننا بقينا نقيس المعلومات
لاول مرة في التاريخ بالكم والارقام
عشان كدا بقى قعدنا نقول التيرابايت والزيتابايت
والميجابايت والكلام بتاع السايبر دا كله
والتغيير التاني ان الاغراق المعلوماتي دا
بقى متعمم على كل الناس
زمان كانت النخب بس
هي اللي بتعاني من كتر الكتب
انما الناس العادية ما كانتش اصلا بتشوف كتب
غير لما تروح الجامع مثلا ولا الكنيسة
وكانت المعرفة بالنسبالهم
مجموعة من الحكم
الناس بتتناقلها شفهيا كدا من جيل لجيل
دلوقتي البشر كلهم بلا استثناء بيتعرضوا
للزحمة الرهيبة دي من المعلومات والمعرفة
وكلهم كمان مطالبين بتحصيلها
وبالعكس دا انت كمان بقيت بتتلام طول الوقت
مهو انت ايه حجتك انك ما تبقاش عارف
المعلومة الفلانية ولا المعلومة العلانية
مهو كل حاجة موجودة على النت
فانت اساسا ما بقتش عارف تشوف ايه ولا ايه
هتقولي طيب ايه الحل وايه العمل
ازاي الواحد يشق طريقه في الشبكة العنكبوتية
من غير ما يغرق في المعلومات
انا هاحاول اجاوب معاك صديقي الانسان
على السؤال دا
بس هنطلع مع بعض رحلة فلسفية كدا امسك كويس
اظن ان الطريقة الوحيدة
اللي تخلينا نتعامل مع الاغراق المعلوماتي دا
هي اننا نغير فكرتنا ومفهومنا عن المعرفة
الفيلسوفين الفرنساويين
جيل دولوز وفليكس جاتاري
في كتابهم الف هضبة
بيقولولنا ان الفلسفة الغربية من بدايتها خالص
رسخت نموذج معين للمعرفة
بيقولوا عليه النموذج الشجري
يطلع ايه بقى النموذج الشجري دا صديقي الانسان
النموذج الشجري دا
هو انك تتعامل مع المعرفة باعتبارها شجرة كبيرة
بتبدا من جذر وبعدين تطلع جذع وبعدين فروع
فانت عشان تبقى فاهم الفروع دي
بشكل كويس يعني
وتقول انك عارفها فعلا
لازم ترجع للجذور وتفهمها هي كمان
بمعنى ان المعرفة كلها مترابطة
ولازم تتعلمها بترتيب معين
ولو فيه حاجة في النص واقعة منك
تبقى مش عارف الموضوع
اللي انت فاكر انك عارفه
النموذج الشجري دا هو السبب
اننا فاكرين المعرفة لازم تمشي في مسار معين
واضح ومحدد جدا من الاصول للفروع
وهو السبب برضه في ان المثقفين
سواء على التليفزيون او على القهوة
تلاقيهم بيقولولك ايه دا
انت ما قريتش الكتاب الفلاني تبقى ما تعرفش
ولو ما شفتش الفيلم الفلاني
او ما سمعتش المغني الفلاني تبقى ضايع
لان بالنسبالهم دي الحاجات المؤسسة للمعرفة
بسم الله الرحمن الرحيم معرفة
واللي من غيرها يبقى انت معرفتك سطحية
او عندك بس شوية قشور عن الموضوع
بس دولوز وجاتاري بقى
جايين يدافعوا عن القشور دي
هما جاين يقولوا ان نظام المعرفة القديم
اللي هو من الجذر للفرع دا
ما بقاش متناسب مع طبيعة المعرفة النهاردة
وانه بدل ما نفكر في المعرفة كانها شجرة
عايزين نفكر فيها كانها جذامير
دا اللي هي جمع جذمور
والجذمور دا صديقي الانسان اللي اسمه غريب دا
هو حاجة برضه من عالم النباتات
النجيلة والعشب والحشائش والحاجات دي
الجذامير دي بقى
بتكبر بطريقة مختلفة خالص عن الشجر
مش بتمد جذورها في الارض
وبعدين تكبر بشكل راسي
عن طريق الجذع اللي بعد كدا بيطلع فروع
لا دي بتعمل حاجة تانية خالص
وهي انها بتمد سيقان تحت الارض بشكل افقي
هي دي اللي علماء النباتات
بيقولوا عليها الجذامير
ومن الجذامير دي
بتطلع اعشاب تانية جنب الاولانية
يعني ببساطة شديدة
بدل ما تكبر بالطول زي الشجرة
بتكبر بالعرض وتنتشر
وتغطي الارض بصورة عشوائية
من غير جذع في المركز خالص
ومن غير نقطة بداية او نهاية
كل ما تقطع منها حتة
تلاقيها طالعالك من حتة تانية
وكل فروعها
قادرة على التشابك والاتصال ببعضها
ومستحيل تقدر تحدد هتكبر في انهي اتجاه
لانها مش ماشية في مسار محدد
هتقولي واحنا ايه اللي جابنا
للعشب والشجر والجذامير والكلام الفاضي دا
يعني انت قصدك يعني
ان الحل في موضوع الاغراق المعلوماتي
ان بدل ما اقرا كتب اروح اشتغل في مشتل
لا مش قصدي كدا خالص صديقي الانسان
دولوز وجاتاري بيقولولنا
انه في عالم المعرفة والمعلومات الحالي
اللي احنا عايشين فيه
انت المفروض تتخلى
عن فكرة المعرفة الشجرية دي
وتعرف وتتقبل نظام المعرفة الجذموري دا
ان كل واحد فينا
ممكن يبدا من نقطة غير التاني
ويتحرك في مسار غير التاني
وتبقى معرفتي زيها زي النجيلة كدا
مغطية جزء من الارض ما لهوش علاقة
بالجزء اللي انت معرفتك بتغطيه
وكل واحد فينا بيتحرك في طريق مختلف
حسب تجربته هو الشخصية والذاتية
انما مش كلنا بنحاول نمشي
على مسار محدد من قبل كدا
راسمينه ناس ما لهومش علاقة
بتجاربنا الشخصية ومش فاهمينها
ودا معناه انت بدال ما تبقى قاعد حاسس بالذنب
انك مش بتقرا قايمة اهم 10 كتب
غيروا تاريخ الشرق الاوسط
تبقى فاهم انه اصلا ما فيش اهم 10 كتب
لانه فيه مسارات معرفية كتير
بعدد البشر نفسهم
والكلام دا مش مقصود خالص انه الجهل حلو
دولوز وجاتاري ما يقصدوش كدا خالص
دا هما اصلا كانوا وحوش ثقافة
بس اللي يقصدوه ان ما فيش ترتيب معين صح
او مجموعة معينة من الكتب والمعلومات
اللي لو انت فوتتها يبقى انت كدا جاهل
لانك في الوقت اللي بتفوتها فيه
انت برضه بتعرف وبتتعلم حاجات تانية
ليها علاقة بمسارك انت الشخصي جدا في المعرفة
دولوز وجاتاري كانوا مهتمين جدا
يبرهنوا على فكرتهم دي
لدرجة انهم بيقولوا في مقدمة الكتاب بتاعهم
انك مش لازم اصلا تقراه من الجلدة للجلدة
لا دا انت ممكن تفتحه
على اي جزء من النص وتقرا
وممكن تقراه باي ترتيب
وهيفضل شغال معاك برضه
لانهم مش كاتبينه بحيث تبقى كل معلومة فيه
مبنية على المعلومة اللي قبلها
لانه دا نظام المعرفة اصلا
اللي هما بينتقدوه
والحقيقة انك لو بصيت على التاريخ شوية كدا
هتلاقي ان موضوع المعرفة الجذمورية دا
مش جديد اوي برضه
بالعكس دا كان موجود
من اول ما الانسان عرف الكتابة اساسا
خصوصا لما تبص
على اول اشكال الموسوعات او المعاجم
اللي المعلومات فيها
بتكون متقسمة بحسب الموضوع
فانت مش بتقراها بشكل شجري من الجلدة للجلدة
وانما بتقراها بشكل جذموري
باي ترتيب وفي اي اتجاه تستفيد برضه عادي
والحقيقة ان النمط دا من الكتابة
مش مقتصر خالص على الموسوعات والمعاجم
دا في تاريخ الادب العربي بالتحديد
بنقابله كتير جدا
لانه كتير من كتب التراث العربي مثلا
بيكون مجموعة ضخمة جدا
من الروايات والماثورات
اللي مش هيفرق اوي
لو قريتها من الاول للاخر
لانها مش مبنية فوق بعضها طوبة فوق طوبة كدا
وانما مرصوصة جنب بعض
كانك بتقلب في كتالوج
للقصص والحكايات والمرويات
لكن نظام الكتابة والمعرفة الغربي
اللي هو النظام الشجري دا
اللي بيعتمد على تاسيس كل معلومة
على معلومة تانية اشمل منها
اللي ممكن يكون بدا ايام ارسطو
وبعدها اترسخ جدا مع الثورة الصناعية
وتقسيمها للعمل والوظايف
اللي اترتب عليه برضه تقسيم واضح للمعرفة
فبقت العلوم الحديثة كلها
شغال بنظام الاصول والفروع دا
لكن ممكن نكون في العصر دا بالذات
بتاع الانترنت وفيضان المعلومات دا
محتاجين نتعلم من العلماء القدام
اللي كانوا بيشوفوا المعرفة والمعلومات
بصورة تانية خالص غير صورة الشجرة
ودا معناه اننا محتاجين نكسب شوية مهارات
ممكن تفيدنا جدا في التعامل مع الوضع دا
عشان ما نغرقش في زحمة المعلومات
اول المهارات دي اننا نقدر
نشبك المعلومات اللي بنحصلها ببعض
ومهما كانت العلاقة بينها بعيدة
فاحنا محتاجين نلاقي وصلة توصلهم ببعض
ونكون بيهم صورة كبيرة
لان هو دا اللي بيخلي
المعلومات معرفة فعلا وليها علاقة بحياتنا
مش مجرد ملاحظات ونوادر عشوائية
عشان كدا
يحكى عن الامام الشافعي انه كان بيقول
ودا ياخدنا بقى للمهارة التانية
وهي اننا نتخلص من اغراء التركيز على الكم
يعني بيقولك ان الواقع الرقمي دا
ما اسمهوش رقمي كدا من فراغ
لكن لانه بيحول المعلومات
لوحدات ممكن نعدها
وبيغرينا اننا نجمع منها اكبر عدد ممكن
كانها عملة ممكن نحوشها
بس الحقيقة انه مش مهم خالص يكون تركيزك
على عدد الكتب اللي قريتها
وحطيتها على جودريدز مثلا
او عدد الكورسات
اللي انت خدتها على كورسيرا
او عدد الحلقات اللي بعملهالك في الاسبوع
لكن المهم فعلا هو جودة المعلومات دي
وان يكون ليها علاقة
بالمسار المعرفي الخاص بيك
واللي اكيد بيختلف عن مسارات الناس التانية
ودا يقوم واخدنا بقى للمهارة التالتة
اللي هي التفكير النقدي صديقي الانسان
التفكير النقدي دا
مش معناه التفكير في الفلوس صديقي الانسان
وانما انك تدرب عقلك على انه يكون ناقد
لكل اللي بيسمعه وبيتلقاه
ويبقى عندك القدرة اصلا انك تتحقق
من صحة المعلومات اللي بتقابلك كل يوم
لانه كتير من المعلومات
اللي بتقابلها على الانترنت
ممكن تبقى اي كلام والسلام
واخيرا بقى فالمهارة الرابعة
مرتبطة جدا بالتفكير النقدي برضه
وبيسميها استاذ التربية الامريكي سام واينبرج
مهارة التجاهل النقدي
او ال 
وهي انك تتعلم تفلتر المعلومات اللي جايالك
وتتجاهل الجزء اللي مش موثوق فيه
او مش مهم او هيستنزف وقتك
ومش هيضيفلك اي قيمة حقيقية
وما تركزش مع المعلومات
اللي مش داخلة في نطاق اهتمامك اصلا
او ليها علاقة برضه
بمسارك المعرفي اللي اتكلمنا عنه
لان اللي بيحصلنا في عصر الانترنت
ان وفرة المعلومات دي
بتسبب عندنا نهم شديد في معرفة اي حاجة
بغض النظر هي ايه وتستاهل او ما تستاهلش
والحقيقة ان مخ الانسان اصلا
اتطور مع مرور الزمن
عشان يعمل كدا فعلا بشكل تلقائي
مخك صديقي الانسان اتطور على انه
يتجاهل حاجات ويركز مع حاجات تانية
عشان يخليك قادر تركز
على المعلومات المهمة بس
وزي ما المخ بيساعدنا كدا صديقي الانسان
احنا كمان محتاجين نساعده شوية برضه
لانه بيتعرض لتشتيت
ما اظنش ان هو شاف زيه قبل كدا
غلبان المخ دا والله تاعبينه معانا
حلو اوي لحد كدا
ال4 مهارات دول ممكن يساعدونا فعلا
ما نتعبش او نستنزف
من سيل المعلومات اللي بنتعرضله
لكن كمان ممكن يودونا
في حتة خطيرة شوية صديقي الانسان
وهي انه لو كل واحد برضه فينا
ركز على مساره المعرفي الذاتي
اللي مش شبه مسار اي حد تاني
زي ما كنا بنقول
ممكن كل واحد فينا
يبقى عايش في جزيرة معزولة او فقاعة لوحده
ودي اكيد حاجة خطيرة
قد تمنع التواصل وتدمر الحوار
عشان كدا هنا مهم برضه
ان الانسان زي ما بيتعلم ان هو يخلق مساره
ويتجاهل المعلومات اللي ما تهمهوش
يكون منفتح على مسارات الناس التانية
وعنده استعداد يسمعها ويتحاور معاها
ولما تبقى بتتناقش مع حد في السينما مثلا
وتلاقيه ما شافش جميع روائع
المخرج القدير اندريه تاركوفسكي
مش لازم يكون دا معناه انه جاهل
لانه برضه ممكن جوا مساره المعرفي الخاص بيه
يكون عنده حاجات مفيدة يقولها ونتعلم منها
وبكدا تكون قدرت تعوم في سيل المعلومات دا
من غير ما تغرق
وفي نفس الوقت هتلاقي في كل شخص تاني
فرصة لانك تشوف الدنيا بطريقة جديدة
والله العظيم ربح البيع
يلا صديقي الانسان
روح كمل سباحة في مسارك المعرفي
ولو حسيت ان الحلقة دي
تقاطعت مع مسارك دا باي شكل
ابقى اديها واحدة  كدا
يمكن تتقاطع مع مسار حد تاني ولا حاجة
يلا 
