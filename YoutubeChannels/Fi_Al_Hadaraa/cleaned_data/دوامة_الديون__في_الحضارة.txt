والنبي يا عم خلاص
ايوة
خد نفسك
انا كويس
انا كويس
عايز ايه
انت فاكر انك هتهرب مني ولا ايه
يا ابني
 
دي المستحقات اللي عليك للبنك
ولو ما اتدفعتش
هنتخذ اجراءات قانونية ضدك
طب ما تتخذ
اذا كان انا اصلا ما عنديش حساب
ليه هو انت مش استاذ شلبي برضه
يعني بذمتك ودينك
دا منظر شلبي
باقولك ايه
انا بالف على رجلي من الصبح بين شقق العمارة
وكلهم اجمعوا ان انا اجي اسال هنا
ما تبقاش تسمع كلامهم تاني يا سيدي
يلا اتكل على الله
 طب الورق طيب
 هابقى اوصلهوله
 الورق طيب استاذ شلبي
 هاوصلهوله
الله
ايه الاصطباحة الزفت دي
ايه القرف دا يا عم شلبي
مشي
مشي
ايه يا عم شلبي
انت مش كبرت على الكلام دا
باقولك ايه يا عم شلبي
انا مش عايز مشاكل هنا
دا بيقولك هيتخذوا
يتخذوا ايه دا كلام عبيط
الظاهر انا اللي عبيط
عشان وافقت انك تستخبى هنا
اخص عليك يا محمد
انت بتعايرني
يا راجل دا انا باحب اساعدك في شغل البيت
دا انا ديك النهار عاملك صينية بطاطس
كلت ضوافرك وراها
وبعدين الحق عليا ان انا جايبلك البلاستيشين
بتاع الواد مدحت عشان تلعب عليه
يا عم شلبي انا مش قصدي والله
هو صينية البطاطس كانت من غير ملح اينعم
بس كانت تتاكل
 وباحب الاعبك بلايستيشين عشان باكسبك
 لا
بس انت ما بتدفعش اللي عليك ليه
انت مش راجل حرامي ومقتدر
يا ابني يا ابني ارحموا عزيز قوم ذل
طب قولي يا عزيز ايه كل الديون دي
انت بتطلب حاجات  كتير كدا ليه
ما يكونش هو دا السبب في كل الصناديق دي
يا ابني دي حاجات اساسية وبسيطة عادي
تعالى اوريك انا جبت ايه تعالى
ايه دا قطاعة البطاطس العجيبة
بقى بذمتك دي حاجة اساسية
اه طبعا انا اساسي عندي قرمشة البطاطس
بتغسلني كدا من جوا
وايه دا كمان ايه دا
الصبارة الراقصة
اهي حاجة بتسليني يا محمد
ما انت عارف خالتك ام مدحت
عندها ال وما بتعرفش ترقص
ودي بترقصلي ببلاش ولوحدي
ودي بترقصلي ببلاش ولوحدي
الله يجازي شيطانك يا عم شلبي
انا نفسي بس افهم
انت عرفت سكة ال دي منين
الوحدة صعبة يا محمد
وبعدين بقى بلاش تقطيم بقى
انا بصراحة عندي ازمة
ازمة ايه يا عم شلبي
وبعدين ايه المصاريف دي كلها
دا انت كنت ولا فريد شوقي
في البخيل وانا
لا يا ابني الازمة اللي عندي ازمة نفسية
من ساعة ما اتكنسلت من العمارة
وانا مش عارف انا مين
باصرف فلوس وخلاص
زمان
كنت ماسك العمارة
لكن دلوقتي يا دوبك ماسك نفسي
عارف يا محمد
دا انا كان عليا حتة مسكة
انت ليه محسسني انك بتتحرش بالعمارة
الوحدة صعبة اوي يا محمد
خش جوا
خش جوا
مقطوع عنك الانترنت
مقطوع عنك الانترنت
صديقي الانسان مش تقولي مبروك
الحمد لله ربنا كرمني اخيرا
وجبت تلاجة جديدة
هتقولي انت شكلها لعبت معاك وولعت
والفلوس جريت في ايدك
هاقولك ابدا والله صديقي الانسان
التلاجة ما كانتش نافعة خالص
انا كنت حتى قافلها بكرسي
وكنت باقول احم قبل ما اخش عليها
ليكون فيه خضار كاشف بذره ولا حاجة
دي مش بس كانت بتبوظ الاكل
لا دا انا كنت باحط فيها
الخضار الني يطلع مستوي
تقريبا كانت شغالة على وضع الفرن
واللي زاد وغطى بقى
ان النور قطع عليها وجه مرتين كدا
فقامت فقدت النطق خالص
ما استحملتش شدة التيار
جالها سيولة في الفريون
وانسداد في الفريزر العلوي
يلا الله يرحمها
وكدا كدا عموما يعني
انا جبت التلاجة الجديدة بالتقسيط
عشان برضه ما تسرحش بخيالك
انت شايف سعر الاجهزة بقى عامل ازاي
سعر التلاجة دلوقتي يحسسك انك
هتخزن فيها هيروين مش كابوتشا وخيار
ما اكدبش عليك صديقي الانسان
موضوع التقسيط دا مارقني جامد اوي برضه
من ساعة ما رحت مضيت واستلمت التلاجة
وبدات ادفع كل شهر وانا بيجيلي كوابيس
خايف ييجي عليا يوم ما ابقاش عارف ادفع
عارف لما تبقى في علاقة توكسيك
بس مش هتعرف تخرج منها الا بعد سنة ونص
امبارح حلمت اني مربوط
في زرعة صبار في الصحرا
وفيه نسر بيحوم حواليا في دواير
وكل شوية
ينزل يشد حتة من شعري ويطير تاني
واول امبارح حلمت ان البوليس بيجري ورايا
وبيضرب عليا نار وانا باضرب عليه نار
هاسكتله يعني صديقي الانسان
وبعدين بادخل استخبى في محل
صاحبه بيطلع مخبر وبيسلمني
والاسبوع اللي فات حلمت اني كنت تاجر عربي
في عصور الجاهلية
خسرت كل فلوسي
فقفلت عليا الباب انا واهلي
وفضلنا قاعدين مستنيين نموت من الجوع
اعتقد ان دا كان اسوا كابوس فيهم
مش بس لان الصورة نفسها مقبضة جدا
يعني تخيل تقفل باب بيتك
وتقعد تستنى لحد ما تموت
دي اسوا طريقة انتحار في العالم
ما فيش رصاصة في سقف حلقك
ما فيش سيانيد تشربه
ما فيش نت تتفرج على  
وتموت  رخامة
لا هاقعد هنا كدا واستنى اموت من الجوع
شغلنا بقى نتفليكس ولا حاجة
عشان غالبا الموضوع هيطول
بس دا كمان اسوا كابوس
لسبب تاني صديقي الانسان
وهو ان دي ممارسة حقيقية فعلا
في العصور الجاهلية
والممارسة دي اسمها الاعتفاد
وهي الانتحار بالخروج للخلاء
او اعتزال المجتمع وانتظار الموت
وكانت بتحصل في سنين المجاعة
او لما تاجر مثلا يخسر ماله كله
زي ما حصلي في الحلم كدا
ويبقى مش عايز يتسول ولا يطلب من حد حاجة
لان دي كانت عيبة كبيرة في حق التاجر العربي
وطبعا عيبة كبيرة في حقي برضه يعني
وعلشان كدا القران قال لقريش
والمعنى ان ربنا باركلهم في تجارتهم يعني
علشان ما حدش فيهم
يضطر يضرب عن الطعام تاني
مش كل يومين بقى واحد يقفل خيمته ولا بيته
ويعمل الجمل بتاعه على وضع الطيران
والناس ما تعرفش توصله
قد يهيالك ان انا جاي هنا احكيلك
عن ممارسة غريبة من ايام الجاهلية
بس المشكلة
ان الدراسات الحديثة لحد النهاردة
بتلاقي علاقة مريبة ما بين الافلاس
والاستعداد للانتحار
كاننا لسة في الجاهلية عادي
في دراسة
عملها استاذ القانون الامريكي مايكل سوزا
سال الناس فيها
الراجل السوسة دا سال السؤال دا
مرة في 1983
ومرة في 1994
وبعدين مرة في 2004
وبعدين مرة في 2014
والنتيجة كانت ان الموافقة
على الفكرة الغريبة دي
بتزيد مع الوقت مش بتقل
من 65 تقريبا سنة 83
لاكتر من 12 في 2014
جزء من الازمة اللي بتواجهها
لما تكون مرتبط باقساط او مديون
بتكون بسبب ان الموضوع دا بيهدد امانك
لكن كمان فيه احساس جامد كدا
بالفشل والذنب والاخفاق
لو ما عرفتش تلبي التزاماتك المادية
الظاهرة الغريبة الممتدة من ايام الجاهلية
لحد المجتمع الامريكي الحديث دي
بنسميها وصمة الافلاس
دراسة سوزا لقت ان
كل ما دخل الانسان بيزيد
كل ما كان شايف اكتر انه مقبول او طبيعي
ان هو ينتحر في حالة الافلاس
وكل ما تبقى من طبقة اعلى
وكل ما تبقى متعلم احسن
كل ما بتوافق اكتر على وصمة الافلاس
شوف يا اخي اول مرة نعيم الجهل
يكسب لعنة الوعي
لكن هل فيه اي علاقة حقيقية
بتربط وصمة الافلاس الحديثة دي
بالوصمة بتاعة الجاهلية
يعني هل دي حاجة محفورة
في الطبيعة البشرية نفسها
اقولك ما تستعجلش صديقي الانسان
انت عليك اقساط ولا ايه
لو الوفاء بالديون
بيحطوا على الانسان الضغط دا كله
ولو الافلاس بييجي معاه وصمة كدا
ممكن توصل لدرجة الانتحار
فدي مشكلة كبيرة
لان العالم النهاردة بقى معتمد على الديون
اكتر من اي وقت قبل كدا في التاريخ
يعني على المستوى الشخصي
انت غالبا فيه حاجات كتير مش هتعرف تشتريها
لو مش معاك  
وما فيش انظمة تمويل استهلاكي
اللي هما بيخلوك تقسط اللي انت عايزه دول
وتدفع اده مرتين فوايد
استاذة الانثروبولوجيا الامريكية
بريت ويليامز
بتقول في كتابها ديون للبيع
ان المؤسسات المالية في الوقت الحالي
بتحفز الرغبة الاستهلاكية عند الناس
وتشجعهم ان هما يشتروا اكتر
ودا عن طريق اتاحة الائتمان او ال
لقاعدة اكبر من المستهلكين
وبتديهم تسهيلات كبيرة جدا
في سبيل ان هما يضغطوا نفسهم
ويشتروا حاجات اغلى
وبالتبعية يبقوا معتمدين
على المؤسسة دي برضه
يعني تبقى قاعد في حالك كدا
تلاقي مندوب البنك بيتصل بيك
بيقولك سلام عليكم
مش عايز تتداين يا عميل
ويليامز بتحكيلنا ازاي ان البنوك
في الستينات والسبعينات
كانت بتدي بس
للعملا اللي بيكونوا واثقين ان هما هيقدروا
يسددوا اقساطهم بشكل سلس
لكن اتضح ان دا بيعمل مشكلة للبنوك  دي
لما بيكون العميل قادر
ان هو يسدد كل ديونه في مواعيدها
لانه لما بيكون العميل قادر
يسدد كل ديونه في مواعيدها
لانه اصلا ميسور او مقتدر
فدا بيخليه يدفع فوايد اقل بكتير
وجايز ما يدفعش فوايد اصلا
وبالتالي مش بيحقق ربح للبنك
فبدات البنوك بالتالي
تسوق ال  بتاعتها دي
على نطاق اوسع شوية
وتطلعها لاشخاص  عندهم التزامات
واعباء مادية مش قليلة
ودا هيضمن حاجتين
اولا ان الناس دي مش هيقدروا يسددوا
الفلوس كلها مرة واحدة من غير فوايد خالص
والحاجة التانية انهم غالبا اشخاص مسئولين
عندهم بيت وعيلة مثلا يعني
بما انهم بالفعل متحملين
اعباء مادية كبيرة حاليا
فدا معناه انهم هيضغطوا على نفسهم
على اد ما يقدروا
ويسددوا الاقساط بالفوايد
شوف يا اخي الفكر المنوفي الصهيوني
بسبب التوسع الكبير دا في الائتمان
ناس كتير بدات تلجاله
عشان يغطيها في اوقات الازمات
خصوصا في فترة كانت الاجور فيها ضعيفة
وتكاليف المعيشة عالية
ودا خلى الناس
اللي محتاجة دعم مادي اكتر من غيرها
عرضة بسهولة انها تقع في فخ الائتمان دا
وتلاقي حياتها كلها
بقت مرهونة للفوايد وللاقساط
تكلم صاحبك تقوله يلا يا ابني نروح السينما
ولا ناكل اكلة حلوة
يقولك معلش والله انا 
بادفع اقساط الفترة دي
خصوصا بالنسبة للطبقات الوسطى
اللي بتحس ان مستوى معيشتها بيسوء
بسبب الازمات الاقتصادية
وانهم مش عارفين يشتروا الحاجات
اللي كانوا بيشتروها قبل كدا
ايام ما كان الدولار ب5 جنيه صديقي الانسان
والمرسيدس ب200 الف جنيه
فاكرها الايام دي كانت احلى ايام
يلا مش مشكلة
فيه هنا مشكلتين
الاولى ان بسبب التوسع دا في الائتمان
كل ما كان الشخص المعتمد
على القروض والديون شخص افقر
كل ما هيضطر انه يدفع فوايد اكبر
ودي حاجة قد تبدو غريبة ومش منطقية خالص
لكنها بالنسبة للبنوك
كانت شيء منطقي جدا وعادي
المشكلة التانية
ان الائتمان في وقت الازمات الاقتصادية
عمره ما بيرجع الناس
لمستوى معيشتها الاقدم ولا حاجة
وانما على العكس
بيدخلهم في دايرة من الديون
بتتضاعف مسئولياتهم
ويتحط عليهم ضغوط اكبر بكتير
مع الوقت من قبل كدا
يعني انا اشتريت مثلا دلوقتي موبايل
بكرة عايز 
بعده عايزله ال  بتاعته
اصل عيب امشي بالموبايل سادة كدا
ستيف جوبز يتعذب في قبره
ويليامز بتحكيلنا ان البنوك ما وقفتش هنا
دا كمان جت في التسعينات
وقررت انها توسع الدايرة اكتر
علشان يبقى الطلاب قادرين
ان هما يطلعوا  
وعشان فئات اوسع بكتير من الناس
تبقى قادرة تاخد قروض
سواء لشرا عربية او شقة او لاي هدف تاني
ويليامز كمان بتشرحلنا الوصمة
اللي بتيجي مع الديون والتعسر في سدادها
الانسان بيبدا يحس
ان الفلوس اللي هو صرفها دي
مش بتعبر عن مستواه المادي الفعلي
لانه مش قادر يسددها
وانه لما كان قاعد يصرف يمين وشمال
من ال  بيجيب اجهزة بالتقسيط
كان في الواقع عايش حياة مش بتاعته
والتبعية النفسية والمادية للاحساس دا
بتكون سيئة جدا
وبيبدا الشخص المديون دا
انه يحارب عشان يثبت ان دا مش حقيقي
وعشان يحافظ على كرامته
ويثبت لنفسه انه عايش في الطبقة بتاعته عادي
وان الحاجات اللي اشتراها دي
هو كان يستحقها
وممكن في سبيل دا
ييجي على جوانب كتير من حياته
وعلاقاته الاجتماعية وصحته النفسية
بس عشان يتجنب الاحساس بالذنب
ناحية الالتزام اللي فشل في تاديته
انا كل دا باكلمك عن الطبقات المتوسطة بس
الناس اللي عايزة تروق على حالها
بشوية استهلاك
او شايلة  
عشان يبقى فيه امان وقت الحاجة
بس لما تنزل تحت الطبقة المتوسطة بشوية
هتلاقي نظام تاني خالص للديون
الناس فيه مش بتاخد فلوس من البنك
لا دا بتستلف من بعض
وتمضي نفسها على وصولات امانة وكمبيالات
خليني احكيلك مثلا
قصة ست مصرية اسمها وفاء
وفاء دي ست غلبانة في الاربعينات
وكانت هي المسئولة الوحيدة
عن رعاية وخدمة امها المريضة
في مرحلة ما
الست ام وفاء صحتها اتدهورت جدا
وبقت محتاجة تعمل عملية
فوفاء اضطرت انها تبيع بيتها
اللي جابلها 32 الف جنيه في 2016
ونقلت في اوضة صغيرة في جزيرة القرصاية
وعاشت بالايجار
وخدت فلوس البيت
اللي هو كان ساعتها كل ما تملكه في الحياة
ودفعته عشان تعالج والدتها
في مستشفى قصر العيني
لكن الفلوس خلصت في اقل من شهر
ولقت وفاء نفسها محتاجة 10 الاف جنيه كمان
عشان تعرف تكمل العلاج
قامت عملت حركة
بتتعمل احيانا كدا في الظروف اللي زي دي
وهي انها اشترت اجهزة كهربائية بالتقسيط
على امل انها تبيعها على طول يعني
وتسدد الفلوس بتاعتها بالقسط
وبالفلوس اللي باعتها بيها دي تعالج امها
لكن الامور ما مشيتش بالصورة المامولة
ام وفاء اتوفت
ووفاء نفسها ما قدرتش تتحمل
الايجار والاقساط مع بعض
واتعثرت في السداد
وانتهى بيها الحال في السجن
قصة وفاء دي هي قصة من القصص
اللي الناس بيقولوا عليها الغارمات
اللي هما في اغلب الاحيان
بيكونوا ستات مسئولين عن اعالة اسرهم
وبيضطروا يستلفوا ومش بيعرفوا يسددوا
وبيدخلوا يقضوا عقوبة جنائية في السجن
كانهم مجرمين بالظبط
مع انهم كما هو واضح يعني
ما كانش فيه قدامهم اختيارات اصلا
يعني ممكن الواحد يعتبر
ان محاولة وفاء لانقاذ امها دي بكل الحيل
والبحث عن حلول والضغط على نفسها
كل دي اعمال نبيلة
تستحق الاحترام اصلا والثناء
لكن بسبب وقوعها في مصيدة الدين
وعدم قدرتها على الوفاء بيه
فالقانون بيتعامل معاها
كانها سرقت مثلا او اختلست مال عام
القانون بيحمل الشخص المديون دا
مسئولية الوفاء بالدين
مهما كان الشخص دا مغلوب على امره
وما عندهوش اختيارات او بدائل
الموقف الصارم دا من الديون
هو وجه اخر لوصمة الافلاس
اللي كنت باكلمك عنها
من شوية صديقي الانسان
واللي بتفترض ان كل انسان عليه دين
فالدين دا مسئوليته
ممكن تبقى اهم من حياتك انت شخصيا
وممكن دا يكون مفهوم شوية بالنسبالنا
في حالة ال  والطبقات المتوسطة
والناس اللي بتستلف
علشان تجيب عربيات مثلا
او عشان تعيش في نمط حياة اعلى بشوية
لكن لما بنشوف قصة زي قصة وفاء دي مثلا
بنحس انه لا فيه مشكلة
لان الانسان لما يكون
ما عندهوش اي اختيارات غير الاستدانة
يبقى ازاي يتحاسب
مش المفروض المسئولية برضه
بتفترض حرية الاختيار
لكن الحقيقة
ان علاقة الانسان بالدين طول التاريخ
كانت حرية الاختيار مسالة هامشية جدا
وما لهاش اي علاقة بالموضوع
والاهانة اللي اتعرضلها المفلسين
في العصور الاقدم
هتخلي السجن اصلا
يبان بالنسبالك حاجة طيبة جدا
المجتمعات القديمة قبل القرن ال19
الشخص المفلس كان ممكن يتعرض
ان كل ممتلكاته تتصادر
او يتحول لعبد عند الشخص اللي سلفه الفلوس
او يدي ولاده كعبيد للشخص دا
يعني مش هاعرف اديك الفلوس دلوقتي
بس ممكن اسيبلك انس وفريدة
لحد ما ربنا يسهلها
احيانا العقوبات دي كانت بتشمل حرق
او قطع اجزاء معينة من جسم الانسان
او حتى القتل
الممارسات دي كلها كانت بتساهم
في بناء الوصمة الاجتماعية
المرتبطة بالافلاس دي
الدول مثلا اللي استخدمت
عقوبات التشهير العلني والاذلال
للناس اللي ما كانتش بتقدر توفي بديونها
واحيانا كانوا بيتاخدوا عريانين
للساحات العامة
ويتضربوا ويتهانوا قدام الناس
واحيانا عقوبتهم كانت بتبقى النفي
او انهم يلبسوا طواقي بلون مميز
عشان الناس تعرف انهم مفلسين
دلوقتي انت مش محتاج
تلبس طاقية بلون مميز
عشان الناس تعرف انك مفلس صديقي الانسان
بيبان على وشك
تلاقي المفلس وشه مخضر كدا
شبه ال  بتاعته
فين وفين بقى
لما بداوا المفلسين يتعاقبوا بالسجن
وكان السجن دا في ظروف قاسية جدا
واحيانا لمدة مش محددة
وبعدين مع تطور القوانين
والغاء العقوبات في المجتمعات الحديثة
فضلت برضه الوصمة الاجتماعية
المتعلقة بالافلاس شغالة
لانها بتفضل مهمة جدا في اجبار الناس
على الوفاء بديونهم
بدافع الشعور بالذنب والعار
لو فشلوا في السداد
فريدريك نيتشه في كتابه عن اصل الاخلاق
بيقول ان المشاعر الاخلاقية كلها اصلا يعني
بما في ذلك الاحساس بالذنب والاحساس بالواجب
وكل المشاعر اللي بتحرك الواحد
علشان يعمل الصح او يتجنب الغلط
كلها مشاعر مبنية في الاصل
على علاقة الدائن بالمدين
يعني مثلا الانسان زمان
كان عايش عادي ولا على باله
لحد ما قرر شخص ابن
انه يوعد شخص تاني بشيء ما
فبقى مدين للشخص دا
ولان الدين دا ما فيش شيء يضمن سداده
لجا الدائن دا
لاسوا انواع الاهانة والعنف والايذاء
عشان يجبر المدين على الوفاء بدينه
ويفكره بيه
والعنف دا اتحفر في الذاكرة الجمعية للبشر
وهو اللي شكل شعور الانسان الداخلي
بالضمير واحساسه بالواجب
يعني تخيل صديقي الانسان
لو ما كانش جدودك مديونين زمان
ما كانش بقى عندك ضمير
نيتشه يقصد ان المجتمعات البدائية
باستخدام العنف ضد الاشخاص المدينين
خلقت الانسان الاخلاقي
ودا عن طريق حفر الواجب دا في ذاكرته
باعنف الطرق واكثرها وحشية
فكر فيها صديقي الانسان
ما هو انت دلوقتي مثلا
البنك بيعملك  
عشان يشوفك تستاهل تاخد قرض ولا لا
بس قبل ال  دا
كان الانسان هياخد الثقة الضرورية
اللي تسمحله ان هو يستلف ازاي
كان بيضطر ساعتها
ان هو يرهن حاجة عزيزة عليه
احيانا كانت بتبقى نفسه هو شخصيا
انه يتحول لتابع او عبد للدائن دا
او انه يرهن مراته للدائن مثلا
انا اعرف ناس تحب تعمل كدا اوي
نيتشه كمان شايف ان الراحة
وعلاقات الدين دي
هي اللي قامت عليها الاديان نفسها
لان في الاديان الانسان بيرهن روحه
مقابل انه يعيش حياته على الارض
اللي هي حياة مستعارة من الاله
وبالتالي فالانسان المتدين مديون
واظن العلاقة بين الكلمتين
 اصلا واضحة بالعربي
بس الاقتصاد الحديث
مش بيستخدم العنف والتعذيب
وعمره ما هيطلب منك انك ترهن مراتك
عند البنك عشان تاخد قرض
مع ان رجالة كتير هتحب دا يحصل
بس الفيلسوف الايطالي ماوريتسيو لازاراتو
شايف ان النظام الاقتصادي الحديث
ما زال بيعتمد على تقنيات نفسية مؤذية جدا
علشان يخلق عند الانسان الاحساس
بضرورة سداد دينه
واهم التقنيات دي
هي الخوف من الفضيحة ووصمة الافلاس
وان الناس تحس بالذنب والعار والدونية
لو ما قدروش يوفوا بديونهم
علشان كدا جزء من قضية الغارمات مثلا
زي قصة وفاء
اللي حكيتلك عليها من شوية دي
بتكون في الوصم الاجتماعي
اللي بتحس بيه واحدة من الستات دول
حتى بعد ما تخرج من السجن
احساس بان الناس بتحكم عليك
لانك مش بس معاكش فلوس عادي
لا دا انت معاكش فلوس
لدرجة انك دخلت السجن
والاحساس دا كان بيزود تهميش الستات دول
وممكن يخلي وضعهم اسوا كمان
بعد الخروج من السجن
طب انت ملاحظ صديقي الانسان
ان الكلام دايما عن الغارمات
معظم الوقت يعني مش عن الغارمين
يعني دايما
الغارمات اللي هما الستات مش رجالة
اهو دا بسبب نفس الموضوع برضه
لان الموضوع اصعب بالنسبة للرجالة
انهم يشوفوا نفسهم موضوع للشفقة
بسبب الافلاس
لان الراجل صديقي الانسان
ما يعيبهوش غير جيبه
مش مشكلة اخلاقه او شهادته
او حتى دقنه اللي مش كاملة
وبالتالي حصل تواطؤ اجتماعي
على ان الكلام على افلاس الرجالة عموما
يبقى اقل ويا ريت لو نتجنبه خالص
كمان الغارمات عليهم ضوء اكبر
بسبب ان الستات اللي بيضطروا يعيلوا اسرهم
بيكون عادة وضعهم اسوا
لان فيه احتمال اكبر
انهم ما يقدروش يشتغلوا
ولو اشتغلوا يشتغلوا باجر اقل
وبشكل عام هيكونوا افقر
وعرضة اكتر للوقوع في دوامة الديون
قضية الغارمات تعتبر شكل
من اشكال ديون الاسر
ودي ظاهرة منتشرة جدا على مستوى العالم
معهد التمويل الدولي
بيقول ان ديون الاسر في 2020
مع عزل الكورونا وصلت ل47 تريليون دولار
اللي هما حوالي 60
من انتاج الناتج العالمي كله
فيروس الكورونا كان من الحاجات اللي ساعدت
على ارتفاع المديونيات بالشكل الكبير دا
بعد ما ناس كتير سابت شغلها
وساعات العمل بتاعتهم قلت
والوضع كان اسوا بكتير
في الدول النامية اللي زي حالاتنا كدا
لان الاسر بتلاقي نفسها في صراع مش بيخلص
عشان تسد الفجوة ما بين تكاليف المعيشة
وما بين الدخل اللي مش بيكفي
ويضطروا بطبيعة الحال للاستدانة
عشان كدا ديون الاسر المصرية في 2003
كانت 57 مليار دولار
وفي 2022 وصلت ل403 مليار دولار
وكالعادة الاسر الافقر
هي اللي بتعاني اكتر في الظروف اللي زي دي
اولا لانها بتكون مضطرة اكتر من غيرها
انها تستلف
لان التكاليف بتزيد عليها بصورة اكبر
وثانيا لانها لما بتستلف
بتدفع فوايد اكبر
بسبب انها بتضطر تقسط على فترات اطول
استاذ القانون جوزيف سبونر
في كتابه الافلاس
بيشرحلنا ان فيه اسباب كتير
نفهم منها ارتفاع ديون الاسر
منها ان الناس مش بتقبض كفاية اصلا
عشان تواجه تكاليف المعيشة
ومنها سياسات التقشف اللي بتتبعها الدول
واللي بتادي لتخفيض الانفاق
على الخدمات العامة زي التعليم والصحة
وتحط الاعباء دي على الناس
اللي بتضطر انها تستلف
علشان تاخد الخدمات دي بصورة كويسة
نظام الائتمان بيقدملنا وعد
او امنية ببداية جديدة
او اننا هنقدر نحقق رغباتنا
سواء كانت رغباتنا دي بس
ان الدنيا تفضل مستورة
او كانت رغبات استهلاكية اكتر
لكن الديون كمان بتعمل حاجة مهمة جدا
وهي انها بتتحكم في مستقبلنا
الاقتصاد اللي قايم على الديون
هو اقتصاد متجه ناحية المستقبل
يعني انت بتروح تاخد قرض مثلا
عشان القرض دا بيوعدك بان مستقبلك
هيكون مختلف عن اللحظة
اللي في الحاضر دلوقتي
وفي نفس الوقت لما بتوقع على القرض دا
فانت بترهن مستقبلك
لانك بقيت ملتزم تجاه البنك او المؤسسة دي
بانك تشتغل سنين طويلة جاية
علشان تسدد تمن القرض اللي انت اخدته دا
ودا معناه ان النظام الاقتصادي
اللي قايم على الديون
مش بس بيحاول يشغلك ويخليك تنتج
في اللحظة اللي انت فيها دلوقتي
عشان يستفيد من شغلك يعني
لا دا كمان بيشتري منك شغلك
ل5 و7 سنين مقدما
وبيدخل مستقبلك في دايرة سلطته
واحيانا مش في حياتك لوحدك
لكن في حياة عيالك واحفادك كمان
لان الناس بتتحمل
تكاليف الديون العامة للبلد
اللي هما عايشين فيها
فلو انت عايش في بلد بتستلف يمين وشمال
حتى لو انت في حالك
وما خدتش قروض ولا طلعت  
وما بتصرفش غير على ادك
فالدين العام دا
بيبقى في رقبتك ورقبة عيالك برضه
لانه هيفضل يتسدد من ضرايبك
ومن الخدمات اللي الدولة بتقدمهالك
مش باقولك صديقي الانسان كلنا مديونين
في فرنسا مثلا دلوقتي كل طفل بيتولد
مديون  ب22 الف يورو
ولا كل بيهم سيريلاك
ولا اشترى بيهم سكاتات
ولا عمل اي حاجة هو بيتولد مديون كدا
تخيل تيجي الدنيا مديون صديقي الانسان
ايه الوضع ابن ال
طب الدين اللي انت اتولدت
لقيته في رقبتك دا
بتحاسب عليه ازاي هاقولك انا
طريقة من الطرق
ان الدولة بتبدا تبيع اصول البلد نفسها
اللي هي المفروض بتاعتك
وتديها لمستثمرين اجانب
وبعدين المستثمرين الاجانب دول
ييجوا يشغلوا الاصول دي ويبيعولك خدماتها
فيبقى المستثمر استثمر
والدولة سدت دينها
وانت اتاخدت منك الاصول دي
وبعدين بقيت قاعد تدفع
ودا لو كنت قادر تدفع طبعا
لانه غالبا مش كل الناس هتقدر
تستهلك السلع والخدمات الجديدة دي
يعني خلاص ما بقيتش بتاعتك
باي شكل من الاشكال
وجايز ما تعرفش تعدي من جنبها كمان
انت عيل فقري صديقي الانسان
حد قالك تتولد في فرنسا
كنت تتولد في الخليج
كان زمانك راكب  
وعندك اتنين فلبينيين بيخدموك
ما فيش شك ان نظام الديون والاقراض
هو حاجة اساسية جدا في الاقتصاد العالمي
من غيرها ممكن ما كناش نشوف
حاجات كتير كويسة
وما فيش شك برضه ان كتير من الدول النامية
قدرت تستخدم القروض دي
عشان تبقى اقوى اقتصاديا
وما كانش ممكن ابدا
انها تقوم على رجليها من غيرها
بس كتير العكس برضه هو اللي بيحصل
مش بس ان القروض بتزيد جدا على الدولة
لدرجة تخليها تضطر تضحي بالكتير
من الخدمات اللي بتقدمها للمواطنين
عشان بس تقدر تسد خدمة الدين
لكن المشكلة كمان ان الدول دي لما بتفلس
الناس العاديين هما اللي بيتلاموا
بنفس طريقة وصم الافلاس
شفنا دا بيحصل في اليونان مثلا
بعد الازمة العنيفة في 2016
وعجزها عن سد الديون
بدات الصحف تتكلم
عن الانفاق غير المسئول لليونانيين
وازاي انهم بيصرفوا اكتر ما بينتجوا
مع ان الاكيد ان ما فيش مواطن يوناني عادي
نقدر نحمله مسئولية الافلاس
وانما الموضوع بيبقى سياسات الدولة نفسها
واختياراتها الاقتصادية
ممكن نظرتنا للمدينين
والناس اللي بتفلس تتغير شوية
لو حطينا في اعتبارنا ازاي سوء الحظ
والظروف القدرية السيئة
اللي الناس مش بتختارها
ممكن تاخد الحياة في مسارات غير متوقعة
وانه في غياب الامان المادي
الناس بتضطر تاخد
مغامرات من النوع دا طول الوقت
علشان تلبي احتياجاتها
اللي احيانا بتكون استهلاكية
لكن كتير برضه بتكون اساسية
وانه اصلا المؤسسات المقرضة زي البنوك
او المؤسسات الدولية
في حالة القروض اللي بتاخدها الدول يعني
بتستفيد من الوضع دا اصلا
لانها بترهن المدين
وتضمن ارتباطه بيها لفترة طويلة
يفضل يسد في دينه ويدفع عليه فوايد
وعشان الدين كبير والفوايد مش بتخلص
ممكن يلاقي نفسه مضطر يستلف تاني
 وهكذا في دايرة عمرها ما بتخلص ابدا
وعلى المستوى الشخصي
يحس الانسان بالعار والخزي
من اعتماديته وفقره
لحد ما فجاة تلاقي بلد كاملة حاسة بالعار
وملايين الناس مكسوفين
يبصوا في وش بعض الصبح وهما رايحين الشغل
وعلى المستوى الدولي حياته تبقى اسوا
بسبب خسارة الخدمات وتقليل الانفاق العام
وعلى كل المستويات
كل ما تبقى افقر
كل ما تكلفة الدين عليك بتكون اعلى
عشان كدا
فيه حركات سياسية كتير في العالم حاليا
بتنادي بحاجة اسمها عدالة الدين
او ال 
ومعناها اسقاط الديون عن البلاد الافقر
او البلاد اللي ما اختارتش انها تتداين
وغالبا حكومات الدول دي اخدت قروض كبيرة
من غير ما يكون للناس راي في الموضوع دا
النتيجة ان الدول دي بقت ملزمة
تلف على المؤسسات الدولية
تستلف تاني او تتنازل عشان القروض والفوايد
اللي هو انا والله ما شحات
انا رئيس جيبوتي
ومش معايا فلوس ارجع بلدي
وكل دا في الاخر
الناس العادية هما اللي بيدفعوا تمنه
يا سلام صديقي الانسان
لو تنجح حركة اسقاط الديون دي
مش بس في اسقاط الديون الدولية
اللي على الناس الطيبة اللي زينا
لكن كمان في اسقاط الدين اللي عليا
بتاعة التلاجات دا
كان ساعتها والله العظيم
لاروق عليك بشوية بطيخ وجبنة ساقعين
من اللي قلبك يحبهم في الحر دا
بس روق انت كمان عليا بال وال
والكلام اللي انت عارفه دا
يعني على راي شيبة
اللي له قرش ما بينامش
ما بالك بقى باللي عليه
