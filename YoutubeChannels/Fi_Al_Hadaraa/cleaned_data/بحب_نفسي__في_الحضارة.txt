انا عارفة انك الوحيد اللي اقدر افضفضله
من غير ما تلومني او حتى تتريق عليا
انا متلخبطة
ومش عارفة اعمل ايه
صحيح البني ادم ما بياخدش كل حاجة
بس بجد انا ما بقتش قادرة استحمل
ما تقوليش كدا يا ريم
دا احنا اخوات
قوليلي بس مالك
مدحت
دا انا لسة باقول انك مش هتتريق
انا اسف انا اسف
ماله مدحت
مش عارفة غريب كدا
في الاول عشت معاه احلى شهر في حياتي
مدحت
ايوة مدحت
وبعدين بدات اخد بالي ان في الخروجات
يعني انا اللي باستناه يلبس ويظبط شعره
شعره شعر مين
مدحت
بص هو اه ناجح في شغله
ودي حاجة يعني انا باحبها فيه
بس بجد هو ما بيبطلش كلام عن انجازاته
مش عارف ليه حاسس
انك بتتكلمي عن حد تاني
هي مش دي مواصفات ابو هشيمة
لا مدحت انت بس عشان ما تعرفهوش
بس انا مؤخرا بدات احس انه انسان مزعج
ما تبطل هز بقى
اه اهو كدا يبقى مدحت
يعني امبارح قعدنا مع بعض 4 ساعات
3 ساعات منهم بيتكلم عن نفسه
ما حلو سابلك ساعة تتكلمي فيها
لا مهي الساعة دي كان بيكلمني
عن اد ايه انا محظوظة ان انا اتخطبت لواحد زيه
اه
وطبعا
بيقلل منك معظم الوقت
ايوة
هو صحيح يا سعدني انا تخنت
واللي بيقوله
بيعتبره هو الصح
وما فيش مناقشات في دا
ايوة بالظبط هو انت عرفت منين
ولو شاف فقير او عاجز
بيتكلم عن ان الشخص دا هو السبب في المه
ومش بتحسي انه بيتعاطف مع اي حد
 بس
 بس ساعات بيتعاطف مع ناس اقل منه
وسط ما هو بيفتخر
انه طيب وانه بيعمل خير
ولو جربتي تصارحيه بعيب انتي شايفاه فيه
بيزعق
 ويتعصب
 ويتعصب
 ويبهدل الدنيا
 ويبهدل الدنيا
سبحان الله
مدحت ابن شلبي ونادية
ويا للعجب
طلع نرجسي
يا ترى جابه منين بس
نرجسي
طب انا اعمل ايه
العمل عمل ربنا
انتي تصبري
يا اما تعيشي متعذبة معاه
يا اما ممكن يوصل لمناصب كبيرة اوي في البلد
هو انت عرفت كل دا ازاي
انتي عارفة بقى
الواحد يعني قرا على اد ما قرا في علم النفس
انا طبعا راجل مثقف يعني وباحب اقرا
كنت دايما احب احلل اصحابي
ولا مرة جلت مني
كان عندي واحد صاحبي
بيحب واحدة اغنى منه شوية
قلتله خد يا لا يا ابن الكلب تعالى
انت ممعاكش فلوس
قالي لا ما معاييش فلوس
جدي ابو امي جابلي البطة دي كانت مسكوفي
عشان كدا يا ريم
الواد مدحت دا قلة خدي بالك
مش انت ابوك اللي قارفنا في العمارة
انت عارف ابوك دا لو كان جالي مثلا
من 5 سنين ولا حاجة قبل ما ربنا يهديه
كنت رزعته كف
ولما راح
ورجع معاها
ودخلوا عليا كلهم القهوة
قالوا بس
ما حدش هيحل الحوار دا غير سعدني
وبفضل الله
حليتها
سعدني بجد كفاية
بقالك ساعتين عمال تتكلم عن نفسك
اتكلم عن نفسي
وفيها ايه يعني
ما انا قاعد اد كدا باسمعك
ايوة طبعا خايف تتعصب
عشان ما اقولش عليك انك نرجسي
انا مش مت
انا مش متعصب يا ريم
نرجسي
طب ايه رايك بقى انك مش تخينة
يا مسلوعة
صديقي الانسان انسى كل الكلام اللي سمعته
او قريته على السوشيال ميديا عن النرجسية
كل الكلام دا هبل
انا اللي هاقولك الكلام الوحيد الصح
في الموضوع دا اسمع مني انا
وبعدين ايه الحكاية فيه ايه هه
كل واحدة ارتبطت بواحد وخانها ولا سابها
تطلع تسخر حياتها للكلام عن النرجسيين
هو النرجسيين دول
ما لهومش اهل يسالوا عليهم صديقي الانسان
يعني انتي كل مؤهلك في الحياة
انك كنتي على علاقة بواحد نرجسي
فخلاص بقى كدا
ناخد بقى منك واحنا متطمنين يعني
على كدا لو انتي كنتي متجوزة دكتور
تقدمي استشارات طبية
صديقي الانسان
لما تبقى عايز معلومة في الطب بتسال طبيب
ولما بتيجي تستفسر
على حاجة في الهندسة بتروح للمهندس
وبالمثل اذا محتاج تعرف عن النرجسية
مش هتلاقي احسن من واحد نرجسي
يفهمك الموضوع دا من بابه زيي كدا
قال بيقولك ايه
نرسيس نزل يشرب من البحيرة
فلاحظ انعكاس صورته على الميه
فعجبته سحنته ففضل يتامل في نفسه
لحد ما وقع في الميه وغرق
فقاموا مسميين الهوس بالذات 
على اسمه يعني
رغم ان نرسيس دا مسكين صديقي الانسان
يعني لا كان عنده مراية يبص فيها
ولا كاميرا امامية في الموبايل
ياخد بيها سيلفي واخد بالك
ولا عنده انستجرام بيحط عليه ستوريهاته
ولا بيقف يعمل  الصبح ساعتين
قبل ما ينزل
ولا بيروح عند هشام ربيع يعمل تنضيف بشرة
راجل مسكين جدا يعني ما يجيش جنبنا حاجة
احنا دلوقتي وصلنا لدرجة من الهوس بالصورة
بالقدر اللي يخلينا نقول لنرسيس دا
قوم
قوم يا حيلتها قوم يا ابن ال
قوم وانا انط في البحيرة مطرحك
طب دلوقتي صديقي الانسان لو قصة نرسيس
هي ان الراجل بص لنفسه في الميه
فعجبه شكله
فعلى كدا كل واحد عنده انستجرام نرجسي
وكل واحد حاطط صورته على الفيسبوك نرجسي
وكل واحد عامل نرجسي
فالبديل ايه اننا يعني نبقى 
وحاسين بكراهية الذات ومش فخورين بشكلنا
ولا عندنا ثقة كافية بالنفس
ولا ادنى شعور بالاستحقاق
عشان ما نبقاش نرجسيين
ما دي كمان مشاعر مرضية
بل وفيه رواية اخرى
دا شكل من اشكال النرجسية
ييجي واحد بقى يقولي
يعني انت دلوقتي عايز تقولي
ان حب الذات نرجسية
وكراهية الذات نرجسية
انت هتجننا يا عم
صديقي الانسان انت بتبجح ليه الله
اللي ممكن نستفيده من قصة نرسيس
لفهم النرجسية كمرض نفسي
مش قصة انه بص لنفسه في المراية
ولا في الميه وعجبته نفسه
اللي ممكن يساعدنا
هو اننا نعرف القصة من قبل كدا بشوية
استعد صديقي الانسان
لرحلة في عالم المجازات
نرجع للحكاية من لحظة ما نرسيس كان عنده
مجموعة من الاصدقاء المخلصين والاوفياء
لكنه قرر في لحظة من اللحظات
انه لم يعد في حاجة لاصدقائه دول
واستقل بنفسه نظرا لكونه صياد بارع
يقدر يلبي طلباته بنفسه
وفي خلوته وهو ماشي في البرية بيكلم نفسه
قال هل من احد هنا
فردت عليه ايكو قالتله هنا
مين ايكو دي بقى صديقي الانسان
شوف انا هاقولك مواصفاتها
ولو عرفتها لوحدك
هاوصي عليك رضا يبعتلك استافة سلاحف
من اللي ما بتطلعش غير للغاليين
اتفضل صديقي الانسان حل الفزورة
ايكو مواصفاتها كالتالي
ثرثارة رغاية يعني
لا تستطيع ان تصمت حين يتكلم الاخرون
3 رغم انها في الاسطورة كان لها جسد
لكنها في اخر الاسطورة تحولت لصوت بلا جسد
طيب نكمل الحوار اللي دار بينهم
وانت هتفهم لوحدك حل الفزورة
نرسيس وهو ماشي في الغابة
قال بصوت عالي هل من احد هنا
فردت ايكو هنا
فنرسيس اتخض جدا
لانه كان فاكر نفسه لوحده
وما كانش عارف ايه مصدر الصوت دا
فضل يبص حواليه ما لقاش حد
فقال بصوت عالي تعالى
فردت ايكو تعالى انت يعني
نرسيس قالها انتي بتتجنبيني ليه
فردت ايكو ليه
فنرسيس قالها لنلتقي
ايكو قالتله لنلتقي
وخرجت من بين الاشجار وحضنته في لهفة وعشق
نرسيس ارتعب وقالها
ابعدي عني يا ست انتي
اموت قبل ما تلمسيني
وسابها ومشي
لحد ما عدى على البحيرة الفضية
اللي شاف فيها نفسه
وفضل يتامل فيها لحد ما مات
درويش كان بيقول
عن نرسيس في اللحظة دي
انه نرسيس ليس جميلا كما ظن
وانه لو كان اذكى قليلا
لاحب فتاة تحملق فيه
وتنسى الايائل تركض بين الزنابق والاقحوان
على اساس ان ايكو يعني
سابت مناظر الغابة الخلابة
وقعدت تبصبص لنرسيس
ايكو اللي هي كانت
بنت في الغابة حبت نرسيس
حسب التحليل النفسي للاسطورة ما هياش بنت
وانما هي ارتداد لصوت نرسيس
صدى صوته يعني
واللي ما كانش ممكن يسمعه
غير في مكان خالي ومفتوح زي الغابة
اللي هي مرادف لعزلته
وبالتالي اللي نرسيس حس بالكراهية ناحيتها
لما حضنته وجري منها دي
بشكل من الاشكال كانت ذاته وكانت نفسه
طب هو ازاي كره نفسه
وحب نفسه في نفس اللحظة
صديقي الانسان
احنا هنا بدانا نحط النقط على الحروف
الاجابة على السؤال دا
هي ان نرسيس ما حبش نفسه ولا حاجة
نرسيس كره نفسه
واستشعر بشاعتها وحس بالذعر منها
الشيء اللي حبه نرسيس
هو انعكاس صورته على الميه
ودا فرق كبير اوي
لان كل خير بتقدمه لنفسك في الحياة
هو ثمرة حبك لذاتك
لولا حب الذات ما كناش هنعمل
اي حاجة في الحياة تدعم رغبتنا في التميز
التميز اللي ممكن يكون مرادف لشعورك
بانك جميل او طيب او ذكي
واللي بييجي منه شعور حقيقي وعميق بالثقة
في المقابل لو شعورك عن نفسك عكس كدا
ولو انت على مستوى عميق
عندك رفض لذاتك وعدم احترام ليها
فالشي المتبقي بالنسبالك
هو انعكاس صورتك دي في عيون الناس
زي انعكاس صورة نرسيس في الميه كدا
عشان كدا لو حصل اي هزة
في صورتك قدام الناس
دا بيخليك في حالة من الهلع
لان صورتك في الحالة دي هي الحصن الاخير
وهي الشيء اللي باقيلك وتقدر تتمسك بيه
كونه قادر يلهيك عن كراهيتك الدفينة لنفسك
وعلى اد كرهك لنفسك وخوفك منها
على اد هوسك بالتامل واطالة التفكير
في صورتك في عيون الناس
لانها المهرب الوحيد من نفسك
اللي انت مش على توافق معاها
زي بالظبط هروب نرسيس من ايكو
وهوسه بانعكاس صورته في الميه
اللي فضل يتامل فيها
لحد ما مات مكانه
ولما يكون حب الانسان
لانعكاس صورته في عيون الناس وهوسه بيها
هو كل ما يتملكه
يبقى احساس الانسان بقيمته
بيعتمد بالكامل على ان الناس
تشوف القيمة دي وتعترفله بيها
زي ما قال واحد من اهم علماء النفس
في التاريخ اللي هو كارل يونج
ولو الحال كان عكس كدا
والناس مش شايفة قيمتي
يبقى انا تافه تماما
ولو حقيقة وجودي اصبحت بتعتمد
على ما اذا كان الاخرين
بيعبروا عن اعجابهم بتميزي او لا
فدا على حسب كلام يونج
وصف لاحد اكثر الاضطرابات النفسية صخبا
وفي الحالة دي
بيسخر الانسان النرجسي دا كل طاقته
من اجل اعجاب الناس بيه
وممكن تلاقيه شخص لطيف
وبيساعد الناس وبيديهم اللي هما عايزينه
احيانا من غير حتى ما يطلبوه
مش عشان هو بيحبهم
بل لان حبهم هما ليه
هو الوقود الوحيد اللي يقدر يكمل حياته بيه
حب الناس ليه هو البنزين
واعجابهم واعترافهم بيه
هو الاكسجين اللي بيتنفسه
زي ديستويفسكي
في روايته الجريمة والعقاب
لما كان بيقول على لسان راديون راسكلينكوف
لصديقه رازومخين اللي كان خدوم للغاية
كان بيقوله
هيشيلك جميل يعني هيشيلك جميل
لكن مشاعره الحقيقية ناحية الناس حواليه
هتكون باقة مختلطة من مشاعر
حب التملك والاستياء والحسد والغيرة
لان شعوره بالنقص
وسعيه لسد النقص اللي جواه دا
ما يجيش غير بانه يشوف الاخرين بلا قيمة
لانه حاسس ناحية نفسه هو كمان نفس الحاجة
لكن صديقي الانسان ما سالتش نفسك
نلاقي فين اصلا انسان مكوناته النفسية
لا تشتمل على حب التملك والحسد والغيرة
هي مش دي صفات انسانية
ولو اعتبرناها علامة على النرجسية
ما احنا كدا بنعتبر الانسان في المطلق
كائن لا يمتلك الا انه يكون نرجسي
في كتير من ادبيات التحليل النفسي
اللي بدات بفرويد
ومرورا بمحللين نفسيين
زي كارل يونج وجاك لاكان وهاينز كوهوت
بتشوف ان النرجسية مكون اساسي
من مكونات كل انسان
حاجة كدا بنتولد بيها كلنا
زي الزايدة الدودية كدا عندنا كلنا
لكن مش كلنا في مرحلة من مراحل حياتنا
بيحصلنا انفجار في الزايدة
زي ما مش كلنا بيحصلنا اضطراب في النرجسية
يعني ممكن نكون بنحس بالغيرة والحسد
وعندنا  مولود جوانا بالفطرة
بل ان الغيرة دي في اوقات كتيرة
ممكن تكون بوصلة
ناحية الحاجات اللي نفسك تتعلمها
او تشوف نفسك فيها
وال في اوقات كتيرة
بيكون عامل زي ال كدا
بيحمينا وبيحمي فرديتنا وتميزنا
عشان كدا كتير من المحللين النفسيين
بيشوفوا ان كل طفل بيتولد نرجسي في الاساس
عندك مثلا
فرويد في مقدماته عن النرجسية بيقول
يعني انت لما بتروح تسال طفل مثلا
تقوله انت نفسك تطلع ايه لما تكبر
ما بتكونش متوقع منه انه يرد عليك بتواضع
هتلاقي الطفل عايز يبقى سوبرمان
او عايز يحرر الاقصى
او عايز يبقى باتمان
اللي بينقذ الخير وبيحارب الاشرار
لكن لما واحد معدي ال60 يكون شايف نفسه
مبعوث الخير اللي بيحارب الاشرار
ساعتها بتفسر دا على انه جنون عظمة
عشان كدا مشاعر الغيرة والحسد والاستحقاق
بتكون في قمتها في الطفولة
الطفل هو محور العالم
ودا شعور مفهوم ومقبول بالنسبة للاطفال
بل ان ما فيش عالم نفس ابدا بينصح
بتحدي مشاعر الغيرة والحسد والانانية
اللي موجودة عند الاطفال
لا بالعكس
كلهم بينصحوا باحتواء المشاعر دي
وبالتالي النرجسية صفة بتغلف الاطفال
منذ نعومة اظافرهم
ودورها في الوقت دا بيكون حماية الطفل دا
وعلامة على احتياجه للحب والرعاية
اللي يساعدوه على بناء شخصيته
والوصول لمرحلة ثابتة وراكزة
من مراحل تقدير الذات بعد كدا
ميشيل بلانت في 1937
جه انتقد مفهوم النرجسية الاولية
بتاعة الاطفال اللي قدمه فرويد دا
بلانت كان شايف ان الطفل
مش بيكون في حالة نرجسية من حب الذات
لا لكنه بيشوف ان طبيعة المرحلة الاولى
من حياة الانسان العاطفية
بتكون موجهة لا مؤاخذة يعني
في اتجاه الموضوع
فبيكون لسان حال الطفل فيها
ساحب وستشبع رغبتي
بدون الاضطرار الى تقديم اي شيء في المقابل
ودا لان الطفل اصلا ما عندهوش القدرة
على تقديم اي شيء في المقابل
وان النرجسية بالتالي
هي الحالة اللي بتحصل للشخصية
كنوع من الانعطافات
في المرحلة الاولى من تكوين الذات
لما الطفل ما يلاقيش
استجابة عاطفية لاحتياجاته النفسية
فساعتها يبقى لسان حاله
اذا لم يحبني العالم كثيرا
ولم يشبعني كثيرا
فساحب ذاتي واشبعها بنفسي
يعني باختصار مخل
عند فرويد النرجسية بتكون ال
اللي واقف على الباب
مستني الطفل يكتمل ويوصل للنضج النفسي
والتناغم مع الذات لحد ما يكون قوي كفاية
انه يضع ذاته دي
في مقابل العالم وجها لوجه
فتتراجع من عنده النرجسية دي بالتدريج
وتاخد الشخصية اشكال اكثر نضج وانفتاح
بلانت بيشوف بقى
ان ما فيش  واقف على الباب ولا حاجة
وانما لحظة ميلاد الطفل
مش هي لحظة ميلاد الانا
لان الطفل ما بيكونش قادر
على التفريق بين امه وبين نفسه
وبالتالي ما بيكونش فاهم
ان هو عنده انا منفصلة
بيكون متعود انه جزء من الام
زي ما كان بالفعل في بطنها قبل كدا
ولذلك فهو محتاج الرعاية والحب دا من الخارج
لحد ما الانا دي تتولد وتتفتح وتنضج
وانه لما بيفتقد الحب والرعاية الكافيين
في بدايات الطفولة
بتيجي حسب بلانت النرجسية كعرض ثانوي
ناتج عن ان الطفل بيكبر
وهو مش لاقي شيء يحمي نفسه بيه
غير انه يوجه الانا عنده في خدمة ذاته فقط
عشان يحاول يعوضها
عن الضرر اللي اتعرضتله في طفولته
وبتشهد طفولته في اللحظة دي ميلاد انا معيوبة
وكانت من ملاحظات بلانت اللي دعمت فكرته
ان النرجسيين عموما
اشخاص حساسين بشكل متضخم
وانفعاليين اغلب الوقت
واقل ازعاج ممكن يتعرضوله
قادر على انه يثير نوبات من الغضب العنيف
 زيهم زي الاطفال بالظبط
لو خدت اللعبة اللي في ايده بيعيط ويصوت
لكن الفرق بالنسبة لبلانت
واللي اعتبره ماريو جاكوبي في كتابه
التفرد والنرجسية
سيكولوجيا الذات في اعمال يونج وكوهوت
انه الراي المقنع
ان النرجسيين مهما حاولت تعملهم
ومهما حاولت تكون حذر معاهم
فكل اللي هتعمله دايما هيكون غلط
لانهم ما بيكتفوش ابدا
عكس الاطفال الي ممكن نبص لتصرفاتهم
على ان هي مرتبطة اكتر بالنهم والجشع
اللي بتتميز بيه الرغبات في الطفولة
الضرر اللي ممكن يتعرضله الطفل دا
بينمي جواه شعور عنيف بالظلم وبكراهية العالم
وبيخليه انسان متمحور حوالين ذاته
الى حد كبير
ما عندهوش القدرة على الشعور بالاخرين
او التعاطف بشكل ايجابي مع مشاعرهم
ولان تعرضه للاساءة في الطفولة لم يعوض
وغضبه من احساسه بانعدام العدالة والظلم
ما بيلاقيش القبول ولا الاحتواء اللازم
خصوصا لو كان اتعاقب
على غضبه دا وهو طفل مرارا
ولما كبر
شاف ازاي العالم بيقابل الغضب بالرفض
واللي بدوره بيزيد من حدة الغضب نفسه
يعني لما بيتعاقب الطفل على غضبه
بيبدا يفهم ان الغضب دا شيء غير مقبول
وبالتالي بيبدا الطفل يحط حدود في شخصيته
ما بين ما هو مقبول اجتماعيا
وما هو غير مقبول
ما بين الغضب اللي هو حاسس بيه
واللي لو عبر عنه هيتعاقب
سواء في الطفولة
بالعقاب من الاهل بالضرب او الحرمان
او لما يكبر بالعقاب من المجتمع بالنبذ
كل المشاعر اللي بنتعلم في الطفولة
انها غير مقبولة
وانها هتضرنا لو عبرنا عنها دي
فبنقمعها وبنكبتها جوانا
بيسميها كارل يونج
مشاعر الظل او الذات المنبوذة
كل المشاعر اللي احنا اتعودنا
انها مش مقبولة من المجتمع
بنخبيها في شخصية الظل دي
وعلى حسب يونج
بتكون دي حيلة من حيل الانسان
انه يخبي من شخصيته
كل العواطف اللي ممكن تضره
او تمثل خطر عليه لو اظهرها للناس
فيبقى الحل الوحيد
في كل مرة يحس فيها الانسان بغضب
هو انه يحجبه عن الناس
سواء انه يكبته جوا نفسه
او انه يفرغه في دواير ضيقة
او في بيئة امنة ما تسببلهوش الاذى
ويبدا بحرص في رسم صورة شخصية اخرى
يعرف بيها نفسه
صورة مش بس بيمثلها قدام الناس
بل بيقولها لنفسه
وبيقتنع بيها في بعض الاوقات
وقد ينجح في انه ينسج
شخصية جديدة مقبولة اجتماعيا
بل وساحرة في بعض الاحيان
علشان يكافا عليها بالحب والقبول
وتفضل دوافعه الحقيقية محبوسة في اللاشعور
او في شخصية الظل
اللي بيقول عليها يونج دي
وبنقول هنا اللاشعور
لانه هو كمان في اوقات كتير
بيكون مش مدرك شخصية الظل اللي عنده دي
ولكن المفارقة هنا صديقي الانسان
انه على اد ما هو غير قادر على اكتشاف
عيوب شخصية الظل بتاعته دي
على اد ما هو بارع في رصد العيوب دي
في الاخرين عن طريق الاسقاط
بانه ينتقد بشدة صفاته اللي بيعاني منها
على مستوى اللاشعور
عن طريق انه يسلط الضوء عليها في الاخرين
ويكشفها في الناس اللي حواليه
بيقول يونج ان الانسان عموما مش طيب اوي
او مش زي ما بيفتكر نفسه عادة
او زي حتى ما بيكون عايز
لان كل انسان ليه جانب مظلم
وكل ما الجانب دا
يبقى مدفون اكتر في اللاشعور
مش بيتعبر عنه كل ما بيبقى اسوا
بيبدا يعبر عن نفسه
بصورة مفاجئة وغير متوقعة
عشان كدا على اد ما الانسان
صعب يكتشف مشاعر الظل اللي عنده دي
على اد ما هيكون مفيد له
لو اكتشفها وفهم دوافعها ومتطلباتها
ووجد تجسيد ومتنفس ليها في الواقع
سواء كان المتنفس دا
موجود في ممارسة الرياضة
او موجود في الفنون
بدل ما يبقى الظل شبح بيتحكم في انفعالاته
ويقوده بخطوات ثابتة الى التهلكة
فرويد كان بيشوف ان الغضب شعور طبيعي
وله اهداف تطورية
فبيشوف ان وجوده
ناتج لطاقة حب البقاء عند الانسان
لكن في راي عالم النفس هاينز كوهوت
فلما اقل اهانة تبقى قادرة على استدعاء
كم كبير من الغضب داخل الانسان
فدي اشارة لجرح نرجسي
لانه بتفتح الباب على ظله
وعلى الغضب التاني اللي هو محوشه جواه
وكل الشعور بالظلم والاهانة
اللي اتعرضله في السابق
لكن اللي بيميز الغضب النرجسي بدوره
في راي كوهوت بالتحديد
لما نكون بنتكلم على مستوى
من مستويات الاضطراب
ان المريض بيكون غير قادر على التعاطف
باي شكل من الاشكال
مع دوافع الشخص اللي اثار الغضب دا جواه
يونج بيشوف ان دا مش معناه ان مش اي غضب
او سلوك عدواني يعني يكون نابع بالضرورة
من عيوب نرجسية عند الانسان
لا الغضب في حد ذاته شعور انسان مفهوم
حتى في ضوء علم النفس التطوري والسلوكي
لكن بالتحديد الغضب النرجسي
هو غضب لا يحمل في داخله اي تعاطف
مع الشخص اللي تسبب في الغضب دا
وبيتمنى الشخص النرجسي باصرار
رد الاهانة لكل من تسبب في الغضب دا
وبيكون عنده تعطش قهري للثار والانتقام
لدرجة انه ممكن يستخدم
اي وسيلة من الوسائل للوصول لهدفه دا
في بعض الاوقات حتى لو الوسيلة دي
احتاجت لسنين وسنين عشان ينتقم لنفسه
ماريو جاكوبي بيشاور هنا
على اهمية الانتباه
لظاهرة الغضب النرجسي دي على مستوى اوسع
زي ان النرجسيين في اوقات كتير
بيتحد عندهم الغضب المدفون جواهم دا
مع رغبة الانسان
في البحث عن مثل عليا في حياته
واحساس الانسان الملح
بضرورة ايجاد معنى في الحياة
وفي الحالة دي الغضب دا ممكن
يرجع يشتغل عند الانسان
باسم المثاليات والسرديات الكبرى
والرغبة في اصلاح العالم
زي انه يلبس غضبه دا اسامي تانية
زي اسم المسيح او الله
او الكنيسة الام او المجتمع الكامل
او الخلافة او حتى الثورة
وبالتالي يتبررلنا اي رعب او هلع
او رغبة عارمة في الثار او الانتقام
بفكرة مثالية او سردية كبرى
يدعي النرجسي انه بيعيش في خدمتها
وبيغضب من اجلها
رغم انه في الاساس غضب نرجسي
لكنه لابس اسم الدين او العدل او الاخلاق
او المثاليات في العموم
وممكن الغضب دا
يبقى مرتبط بحاجات اتفه بكتير
زي ان الراجل يكسر عليك بعربيته
فتنزل تسبله 100 ملة
وتمسكوا في خناق بعض
اللي هو رد فعل ممكن يكون
ما يتناسبش مع حجم الغضب بالمرة
او حتى لو كتم الغضب دا
ورجع فرغه في بيئة امنة بالنسباله
زي ما تلاقي راجل ذوق ولطيف مع كل الناس
وكل الناس بتمدح في اخلاقه
بس بيضرب اهل بيته مثلا
او المدرس اللي كان في غاية الوقار والادب
لكنه بيمارس تعذيب الطلبة بتوعه
واللي في الحالة دي
وجه شحنة الغضب اللي جواه
في بيئة المجتمع ممكن ما يشوفهاش
او لو شافها
يفهمها في سياق تاني ويتسامح معاها
وحسب حجم الاهانة
والهشاشة النرجسية عند الانسان
ممكن يدخل معاك في معركة طويلة
من التخطيط للثار والانتقام
في النهاية لازم تبقى عارف صديقي الانسان
ان التشخيص باضطراب الشخصية النرجسية
جدلية في منتهى الصعوبة
وقد تبدو مستحيلة
الا بالنسبة لمحلل نفسي شاطر
وتبقى عارف كمان
اد هي حاجة بتتاثر ذهابا وايابا
بالطاقة النرجسية عند المحلل نفسه
او الشخص اللي بيقدم التشخيص او الحكم نفسه
وبميكانيزمات الشخص
اللي بيتم تشخيصه هو كمان
وانا باقولك كدا
عشان الفت انتباهك لحاجة مهمة
انك تبقى عارف انت داخل تشوف الحلقة دي ليه
هل عشان تكتشف عيوبك النرجسية وتفهمها
ولا هدفك ايجاد شيء يساعدك
في وصم الاخرين بالنرجسية
لان لو اجابتك هي الاجابة التانية
فلازم تبقى فاهم ان دا في اوقات كتير
بيكون سلوك نرجسي في حد ذاته
يعني مثلا تقدر تلاحظ دا
في ممارسة شائعة بيمارسها كتير من الناس
وهي انك لما تدخل تقرا
عن اعراض اي اضطراب نفسي يستدعي الشفقة
بتفكر في اسقاط اعراض الاضطراب دا على نفسك
ومحاولة ادراج نفسك كضحية للاضطراب دا
لكن اضطراب الشخصية النرجسية
هو الاضطراب الوحيد
اللي اغلب  الناس بتدور عليه
عشان تسقط اعراضه على اشخاص اخرين
ولذلك لو هدفك من الاول انك تشوف الفيديو دا
عشان تدعم بيه نظرية في خيالك
عن ناس بتعتبرهم نرجسيين
فدي مش علامة صحية
لان العلماء ما طلعش ميتين ابوهم تحليل نفسي
عشان يوصلوك في الاخر ل زي دا
شوف صديقي الانسان
هتدخلني في نوبة غضب اهو
العلماء والمحللين النفسيين دول
كان هدفهم من رصد المرض هو محاولة علاجه
او حتى اننا نفهم الدوافع والاسباب
عشان نربي الاجيال الجديدة
تربية اكثر امان
او على الاقل يا سيدي عشان لو واحد نرجسي
رشح نفسه في الانتخابات ما ننتخبهوش
طبعا صديقي الانسان
انت عارف انا باتكلم عن مين دونالد ترامب
لكن في المقابل العلماء هما نفسهم
معترفين بمعيارية كلامهم وتاثره بعوامل كتير
هاينز كوهوت نفسه
اللي اتسمى بسيد التحليل النفسي
بيقول عنه الكاتب مارك ادمنسون
انه طول حياته كان متملق للشخصيات
اصحاب السلطة العلمية في مجاله
في اشارة منه لولعه بالسلطة
وان دا بالتحديد واحد من مكونات النرجسية
يعني الراجل اللي اخترع
النرجسية بمفهومها الحديث
هو نفسه بيتم الاشارة
لصفات نرجسية في شخصيته
وبغض النظر عن موقفنا من كوهوت
لكنك تقدر تشوف ازاي مفهوم المرض النفسي
مع الوقت بيتفرغ من معناه
وبيتوجه لادوات
لوصم خصومك او مديرك في بعض الاوقات
وفي بعض الاوقات ابوك وامك
اللي ممكن تلاحظه
اننا لما بنتكلم عن النرجسية
فاحنا بنتكلم عنها باعتبارها مرض
مش مجرد سلوك
لكنها مش مرض زي نوبات الصرع مثلا
اللي هو مرض كلنا عارفينه من زمان
ودا معناه ان النرجسية متشخصة كمرض حديث
فهل هي ما كانتش موجودة زمان
في مقالة كل الناس الوحيدين
النرجسية كشكل فاعل للراسمالية
بيتر سامويل بيقول
وبالتالي مع تفكك الروابط الاجتماعية دي
في العصر الحالي
ما بيفضلش للانسان الا ذاته
اللي لازم يعتمد عليها
بل وكمان يحطها في سباق
مع كل الذوات الاخرى وينتصر عليهم باي شكل
في المجتمعات السابقة على الحداثة
كان ممكن للنرجسية انها تكون موجودة
لكن طبيعة العلاقات الحميمية بين الناس
كانت بتحد منها وتخليها تحت السيطرة
لانك في المجتمعات دي
ما كنتش بتبقى مجرد فرد لوحدك
وانما جزء من عيلة وجماعة
وبالتالي ما لكش تعريف خاص
يخصك لوحدك برة الجماعة دي
الا لو عملت حاجة بطولية مثلا
تستحق مديح جماعتك عليها
وحتى في الحالة دي التباهي والرياء
بيكونوا حاجة مذمومة بين الناس
لو رجعنا للتحليل النفسي
واعتبرنا ان معيار تكوين الذات
راجع لمرحلة الطفولة
هتلاقي ان ما فيش طفل
طالع من طفولته بدون جروح نرجسية
مهما اختلفت الطريقة اللي اتربيت بيها
هتلاقي ان التحليل النفسي ما بيستثنيش شيء
غير لما يحطله معيارين للتاثير على الشخصية
يعني لو ابوك وامك كانوا بيضربوك وانت صغير
ففيه احتمال انك تبقى نرجسي
ولو كانوا بيحبوك
وبيدوك اهتمام و وفير
فهتلاقي دا برضه ممكن يبقى معيار
لظهور السمات النرجسية والتمحور حول الذات
بالتالي مع الوقت وانت بتقرا
في اعراض ظهور الامراض النفسية
هتحس بنفس الاحساس اللي بتحسه
وانت بتقرا في صفات برجك او ابراج الاخرين
ان كلها سمات نسبية
ما فيش انسان ما عندهوش حتة من كل سمة
عشان كدا مثلا
هتلاقي في التصنيف الدولي للامراض النفسية
اللي هو 11
الصادر عن منظمة الصحة العالمية سنة 2018
بقى فيه اتجاه لاعادة التفكير
في المسميات النفسية اللي زي دي
عن طريق ان هما يحذفوا
ليستة اضطرابات الشخصية كلها
ويتخلوا عن المسميات كلها
اللي هي زي الشخصية الحدية
والشخصية النرجسية والشخصية المهلبية
ويحطوا القايمة دي كلها تحت مسمى واحد
وهو اضطراب الشخصية
واللي هو اضطراب عام في الهوية
وصعوبات في التعامل مع الاخرين ومع الذات
من جانب لان الفروق النفسية
بين كل اضطراب والتاني هي فروق غير دقيقة
وفي نفس الوقت
كون المسميات دي بتضر اكتر ما بتفيد
وممكن تكون بتساعد في الوصم والتمييز
لكن المهم ان الفروق اغلبها
بيقوم على معايير عايمة
ومش واضحة ومش ممسوكة
اللي ممكن نضيفه
في الجزئية دي صديقي الانسان
على الكلام اللي اتقال
هو ان فيه اتجاهين للتعامل مع مسببات المرض
فيه فكرتين ممكن نتبنى اي واحدة فيهم
ونفكر من خلالها في موضوع المرض النفسي
الاولى هي ان كل انسان حبيس مكونات طفولته
وان كل انسان غير قادر على النجاة من قدره
مهما عمل ومهما حاول التغيير
وفي الحالة دي الحياة بتفقد معناها
وبتتحول فيها كل اختياراتنا
لشكل من اشكال الاجبار
السابق على وجودنا اصلا
بمعنى ان اللي اساءوا لينا
كانوا مجبرين على كونهم جناة
وان قدرنا احنا كمان اننا نكون ضحايا
مهما حاولنا ما نكونش
وبالتالي فاحنا كمان مجبرين
على اننا نبقى جناة جديدين
وما فيش مفر من المصير دا
دي فكرة
الفكرة التانية ان كل انسان عنده الاختيار
وجايز يكون كان طفل
اتعرض للاساءة والمعاناة
لكنه ما زال عنده القدرة على الاختيار
انه يكسر دايرة الاساءة دي
ويقرر انه يختار بحرية بانه يفرغ
طاقة الاهانة اللي تعرضلها دي في الاخرين
او انه يكون عنده اختيار طيب ونبيل في الحياة
ويتمرد على مصيره السيئ دا
ويكسر دايرة الجناة والضحايا
اللي ما بتخلصش ابدا دي
ودا بيحصل عن طريق انه يدي نفسه الوقت
انه يفهم الاساءة
اللي ممكن يكون اتعرضلها دي
ويتعاطف مع اللي اساءوا ليه
عن طريق انه يشوفهم ضحايا هما كمان
وانهم كانوا اقل حظا منه
في انهم يدركوا معاناتهم ويفهموها
ويضيفوا لحياتهم شيء
من التسامي والتعالي على المعاناة دي
عن طريق ان هما ما يوروثوهاش لغيرهم
في دايرة الاساءة المغلقة
اللي ما بتخلصش ابدا
في النهاية انا شخصيا صديقي الانسان
باشوف ان الظروف السيئة والقسوة والمعاناة
اللي الانسان ممكن يتعرضلها في حياته
بتحطه في مفترق طرق
يا اما بتطلع اسوا ما فيه
من غيرة واحقاد ورغبات انتقامية
يا اما بتطلع افضل ما في الانسان
من رافة ورحمة واحساس بالاخرين
وفهم معاناتهم هما كمان
ولان الانتقام هو دايما الاختيار الاسهل
فالبطولة الحقيقية موجودة على الجانب التاني
ان رغم صعوبة المشاعر
اللي ممكن الانسان يكون بيمر بيها
لكنه يفضل قادر
على انه ينتصر على نفسه ويتسامى بيها
عن بركة الوحل
اللي مش عارفين نطلع منها جيل بعد جيل دي
وفي النهاية لو اعتبرنا ان الاعجاب
هو الاكسجين اللي بيتنفسه الشخص النرجسي
طب تفتكر صديقي الانسان
ايه بقى الاكسجين اللي بيتنفسه اليوتيوبر
صح صديقي الانسان
الاعجاب برضه والمشاركة وتفعيل الجرس
