الوزة
راكبة ورايا على الفيسبا
عاملة حكاية في العزبة
اوبا ناديت لحبيبتي اوبا
قالتلي دا انت اوب
انتي ايه حكاية ديك امك
يا محمد قلتلك 100
قلتلك 100 مرة
ما تسيبش الباب مفتوح وراك تاني
وهو انا كنت عرفت اقفله وقلت لا
يعني سايب بيتي مزار يا عم شلبي
يا ابني انا ما اقصدش باب شقتك
دا على جثتي لو اتقفل
يسمع من بقك ربنا قادر يا كريم
يا ابني انا قصدي على بوابة العمارة
القطط بتخش بالليل وتقلب في الزبالة
ما تسيبهم يا عم شلبي
على الاقل يخلصونا من الفيران اللي في المنور
اوعى حد من سكان العمارة
يعرف موضوع الفيران دا يا محمد
حد يعرف ايه بس
يا راجل دا ناشيونال جيوغرافيك
هتيجي تصور عندنا
دا انت مربي فصايل نادرة
يا ابني الفيران والصراصير والهاموش دا
حاجة مقدور عليها
وبعدين يا ابني دول روح
عندك حق هي القطط يتخاف منها فعلا
لا هو مش مسالة خوف
اصل القطط دي بالليل ولا مؤاخذة بتطلع السطح
وبيعملوا اصوات كدا ولا مؤاخذة
تقريبا هما في موسم ال
انت فاهم انت كبير وفاهم طبعا
وبعدين احنا عمارة محترمة
ما ينفعش كمان احنا مش ولا مؤاخذة
اه انت الموضوع عندك يعني مسالة نخوة
انا والله برضه قلت
ان نضافة العمارة مش اولوية عندك
والله انتم ظالميني
تصدق انا بقالي اسبوع ما بشوفش النوم
بسبب اني عمال افكر في حل
لموضوع التعابين اللي في المجاري دي
انت
انت بتقول تعابين فين
بتطلع من القاعدة بالليل
انت ليه بتقول الاخبار دي بعفوية كدا
انا مش عايزك تقلق
انا كلمت واد رفاعي شاطر
قالي هاجي اصرفهوملك في ظرف اسبوع
لا الحمد لله انك كلمت رفاعي
عشان نعرف نصرفهم
شوفلنا بقى لو سمحت صياد بري
لحسن يطلعلنا ضبع في البلكونة ولا حاجة
لا ضباع ايه بعد الشر
لحسن ياكل البط اللي عندك جوا
ثانية واحدة
ثانية واحدة يا عم شلبي انت بتقول الايه
ضباع ايه بعد الشر
تؤ اللي بعدها بط ايه
بط هنا عندي في الشقة
البط اللي في الاوضة المقفولة
فيه بط هنا في الاوضة المقفولة
اوعى تكون ما بتحطلهوش اكل يا محمد
 هو فيه اوضة مقفولة
 اه دي
لا ما بحطلهوش ما كنتش اعرف
ان انا ساكن في المزرعة السعيدة
عموما ما تقلقش
انا هبعتلك اكلهم وميتهم
سلام
لا كتر خيرك يا عم شلبي
وانا اللي كنت فاكرك بتزاوليني
صديقي الانسان
اغلب الناس اللي بتربي حيوانات اليفة
عندهم مشاعر مشتركة
بالفخر والحب والاعتناء بحيواناتهم الاليفة
حتى لو مش بتربي حيوان اليف
بتحس انك انت نفسك تربي
مش فارقة بقى كلب ولا قطة
اد ما احنا بنبقى مشتاقين لعلاقة مضمونة الوفاء
وان اللي هتبذله فيها مش هيروح هدر
وان حيوانك الاليف دا عمره ما هيقلب عليك
ولا عمره هيطلع اسرار البيت برة
دا كلام صديقي الانسان انا وانت
بنقوله لنفسنا لما بنيجي نربي حيوان اليف
ومش بس انا وانت لا
كل الدراسات اللي اتعملت
وسالوا اصحاب الحيوانات الاليفة
كلهم قالوا كلام من نوعية
ان هو بيحسسني بالانبساط وبيملا عليا البيت
وان هو السبب
اللي بيخليني عايز ارجع البيت اخر اليوم
كل الناس دي حاسة
ان حيواناتهم الاليفة بتدي معنى لحياتهم
لكن صديقي الانسان تفتكر ايه الاجابة الحقيقية
على سؤال احنا ليه بنربي الحيوانات
علاقة الانسان بالحيوان صديقي الانسان
حصل فيها تغيرات كتير منذ فجر التاريخ
وقبل الفجر بحبة كمان
طب تفتكر مين اول انسان ربى كلب
فكر كدا صديقي الانسان
صديقي الانسان انت بتفكر في ايه
مفيش اول انسان ربى كلب
ما انت عارف صديقي الانسان
ان الكلاب في الاصل كانت ذئاب
انت ما بتتفرجش على الدحيح ولا ايه
الكلاب في الاصل كانت ذئاب عادي
واتطورت على ايد البشر
لكل سلالات الكلاب اللي بنشوفها النهاردة
ودا حصل عن طريق حاجة
اسمها الاستيلاد الانتقائي
الاستيلاد الانتقائي دا هو
لما القطة بتاعتك تخلف 5 قطط صغيرة
فانت تنقي اكتر واحدة شعرها ناعم مثلا
تحتفظ بيها وتاخد بالك منها
وبقية اخواتها توزعهم على معارفك
اللي بعد اسبوع بيقوموا مسرحينهم في الشارع
بالتدريج القطط اللي شعرها ناعم
هتبقى عندها فرصة تكاثر احسن
وهتبقى انت قدرت تتحكم في صفات الحيوان
عن طريق الاهتمام والاهمال الانتقائي
لو فضلت تعمل كدا فترة طويلة اوي
ممكن تطلع فصائل جديدة خالص
متصممة على ذوقك ودا اللي حصل مع الكلاب
كل سلالات الكلاب الاليفة
اللي نعرفها النهاردة
اتطورت عن طريق الاستيلاد الانتقائي
اللي بدا يحصل من 15 الف سنة تقريبا
لكن علاقة الجدعنة بين الانسان والكلب
بدات من قبل كدا بكتير
يعني خد عندك مثلا بعض علماء الاحياء
زي روبرت وين
او علماء الجينات زي بيتر سافولينين
بتقدر عمرها لحد 30 او 40 الف سنة
وقتها كان الانسان بيعتمد في حياته على الصيد
قبل ما يعرف الزراعة
ولاجل الصدف السعيدة في الوقت دا
كانت الذئاب
هي كمان بتطلع تصطاد صديقي الانسان
والاتنين كانوا بيساعدوا بعض يلاقوا
اللقمة الهنية من الحيوانات اللي بيصطادوها
وكان الانسان كمان بيستفيد من اصوات
الذئاب اللي حواليه لتنبيهه في حالات الخطر
لما الذئاب بتشوف حيوان مفترس مثلا
بتقف تعوي عشان تنبه بعضها
فالانسان كان لما يسمع صوتهم
يفهم ان فيه حيوان مفترس في المكان دا
والكلاب من يوم جدودها صديقي الانسان
وهي جدعة
بمعنى يعني انه الكلب دا حيوان طور من نفسه
عشان يعتمد في نجاته على انه يعيش وياكل
وسط الجماعات واللمة والصحبة الحلوة
وبالتالي بقى عنده ميول طبيعية للتعاون
لاجل الفوايد دي في الاول
بدا الانسان يحب فكرة مجاورة الذئاب
طول ما هو يقدر يامن شرها
لو انت مهتم بعلوم الاحياء صديقي الانسان
او لسة فاكر منهج الاحياء بتاع المدرسة
هتقولي ما بداية الحكاية كويسة اهي
علاقة تبادلية جميلة
بين نوعين من الكائنات الحية
تيكي تاكا توطد العلاقة
زيها زي العلاقات التبادلية الكتير
اللي موجودة في الكائنات الحية يعني
اقولك ما تستعجلش صديقي الانسان
وزي ما الاستاذ عمرو دياب بيقول
حلوة البدايات كلها حكايات
انما بعد البدايات بشوية بقى
ان الانسان عرف الزراعة
ومعاها عرف الاستقرار
وعرف معاهم فكرة تالتة صديقي الانسان
في منتهى النباهة
قالك انا دلوقتي كل يوم
اطلع اصطاد من الصبح لبالليل
عشان ارجع اخر اليوم بارنب وبطاية
طب ما انا اصطاد الحاجات دي
واربيها واكل من عيالها
الله دي فكرة حلوة فعلا صديقي الانسان
بحييك عليها
واتعلم الانسان وقتها
يحتجز الحيوانات دي من اجل استيلادها
اللي كنا بنتكلم عليه من شوية
وتلبية احتياجاته منها
اللي هيدبحه عشان ياكل
واللي هيحلبه عشان يشرب
واللي هيسلخه عشان يلبس
وبدا الانسان يستانس ويدجن كل الحيوانات
اللي لسة بنستئنسها وندجها لحد النهاردة
زي البقر والجواميس
والخرفان والمعيز والاحصنة وكل دا
وهي دي نفس المرحلة
اللي بدا الانسان فيها يستانس القطة
ويدرك فايدتها في حماية المحاصيل الزراعية
بتاعته من الفيران والزواحف
بكل صفاتها الطبيعية اللي اهلتها للوظيفة دي
من فضول وقوة ملاحظة
ورشاقة ولياقة وخفة واناقة
واحتجزها الانسان بعد كدا هي كمان
عشان تاديله الغرض دا باستمرار
مع احتجاز الذئاب واستيلادها الانتقائي
عشان تنتج افراد
اكثر ولاء واقل شراسة تجاه اصحابها
بدا يظهر نوع الكلاب الاليفة
اللي مهمتها ان هي تحرس الارض
والممتلكات بتاعت البني ادم المحدث
وبما فيها الحيوانات اللي هو مدجنها هي كمان
دلوقتي اللي عايز اقولهولك صديقي الانسان
انه مع احتجاز الانسان للكلاب
بقى صعب اننا نقول على العلاقة
انها تيكي تاكا
بمعنى انها ما بقتش علاقة تبادلية
بين كائن حي وكائن حي اخر زميله
لان في العلاقة التبادلية التيكا تاكا
للكائنات الحية
العلاقة بتكون من الاخر برضا الطرفين ومنفعتهم
من غير ما حد يربط التاني مثلا
لكن بفضل ان الانسان بقى عنده فائض من الطعام
مع تطور مهاراته في الزراعة
يعني بدا بقى يفهم يعمل ايه
في البذرة عشان تطرح
فبقى عنده محصول ما شاء الله عليه
فبقى يقدر يوفر
للحيوانات دي هما كمان اكلهم وشربهم
فبدات علاقة الانسان بالحيوان
تبقى علاقة قوة وهيمنة انا اللي معايا اكل
علاقة القوة والهيمنة دي
فضل الانسان يمارسها يوم بعد يوم
مع تطور الزراعة اكتر
والاستقرار برضه اللي الانسان جربه
بدا النظام الاجتماعي والسياسي
بتاع البني ادم يتطور
وبدات تنشا فكرة المدن والدول
لحد هنا صديقي الانسان كان البني ادم
بيحتجز الحيوانات لتحقيق احتياجات وظيفية بس
يعني يستفيد من الوظائف
اللي ربنا اداها للحيوان دا
انه يشبع احتياجاته من الاكل والشرب واللبس
والتنقل والحراسة اللي قلنا عليها من شوية
بعد شوية لما البشر بقى ليهم
انظمة سياسية وبداوا يحكموا بعض
بدا معاه فكرة احتجاز الحيوانات
لتلبية احتياجات غير وظيفية
يعني مش عشان احتياجات
الاكل والشرب والانتقال لا
احتياجات بصرية في المقام الاول
الحيوانات البرية كانت اول حيوانات
الحكام يحتجزوها عشان يحققوا بيها هدف بصري
وهو هدف الوجاهة والرهبة السياسية
عن طريق ان هما كانوا بيجيبوها
وياسروها ويحطوها في حظائر ملكية
تدل على سطوتهم وجبروتهم
الحظائر دي اللي اتطورت بعد كدا
في العصر الحديث
لجنينة الحيوانات اللي نعرفها النهاردة
واستفاد الانسان من الحيوانات
واستغلهم في كل نواحي حياته
سواء في السيرك عشان يتسلى بيهم
او في المختبرات العلمية عشان يتعلم فيهم
الحيوانات الاليفة بقى
زي حيوانك الاليف صديقي الانسان
فضلت تادي احتياجاتها الوظيفية بتاعتها
لحد وقت قريب
لكن كل الاستيلاد الانتقائي
اللي حصل للكلاب دا لحد الثورة الصناعية
كان بيحصل بالاساس بهدف الحصول على كلاب
اكثر قدرة على الحراسة زي زمان
وقطط بتظهر المهارة كي تصيد فارا
زي قطتي الصغيرة
اللي اسمها نميرة كدا صديقي الانسان
لكن مع الثورة الصناعية
اللي حصلت حوالين القرن ال19
وانتقال الانسان من الاعتماد على الزراعة
بشكل اساسي للاعتماد على المصانع بقى
وانتقاله من الريف للمدينة
ومن البيوت المفتوحة للشقق المعلبة
السلطات السياسية والامنية اللي في المدن
بقى عندها قدرة اكبر على حماية ممتلكاتها
خلاص ما بقيناش محتاجين كلب يحرس الارض
ما عادش فيه اراضي وممتلكات
محتاجة حراسة خلاص
شيلوا الكلب جبنا عسكري يحرسها
بس بقى فيه وحدة محتاجة تتسلى
الانسان العامل في المصنع 
العائد من الشفت الطويل المهلك للروح والبدن
بص حواليه كدا
يدور على رفيق يسليه ويهون عليه
ما لقاش بني ادمين
لان كلهم سهرانين في الشفت
بس لقى كلبه الجدع او قطته الشقية
فقفش فيهم بحضن تكسير عظام
بدا الانسان ينتظر من حيوانه الاليف
انه يشبعله احتياجات غير وظيفية
من وظايفه الطبيعية
بدا ينتظر منه انه يشبعله احتياج الصحبة
صديقي الانسان زي ما قال الشافعي
عشان دي مش اشكال بصراحة
اي خدمة صديقي الانسان
بيتين شعر اهو سلك حالك بيهم
الاحتياج التاني هو ان الحيوانات الاليفة دي
بقت بتادي دور الزينة
وبتحقق لصاحبها الوجاهة الاجتماعية
او زي ما عالمة الاجتماع بوني بيري بتقول
الحيوانات بقت سلع وظيفتها
تلميع المظهر الاجتماعي للانسان
ودا احتياج نفسي
بينكره كتير من اللي بيربوا حيوانات اليفة
لكن ادلته واضحة وظاهرة
الاستيلاد الانتقائي للحيوانات الاليفة دا
بدل ما كان بيحصل للوصول لسلالات
تؤدي وظايفها الطبيعية
اللي بيستفيد الانسان بافضل وجه
بقى في الاساس بيتم
بهدف الوصول لسلالات شكلها حلو و
صفات ظاهرية بصرية كلها بهدف اقتنائها
تماما زي ما بتحب تقتني السلع الجمالية
زي اللوحات الفنية او الدهب والصيغة
ومن الادلة على دا كمان
ان حتى محبي الحيوانات الاليفة مننا
لما بيقرروا يتبنوا كلب مثلا
في الغالب بيتبنوا سلالات
جاية من كل حتة في العالم شرقها وغربها
بس عشان السلالات دي شكلها حلو
وجنبهم الكلب البلدي المجدع
الغلبان المتنطور في كل حتة دا
اللي احنا غالبا بنعامله بفوقية
عشان شكله بلدي
الكلاب الاليفة النهاردة
بقت اكتر حيوان على وجه الارض
اتعرض لتعديلات مورفولوجية او شكلية
اللي كان يوم ذئب محترم بقى فيه منه
400 سلالة على كل شكل ولون يا باتيستا
اللي رفيع وغزال في نفسه
واللي قصير وكعبول في نفسه
واللي ودانه مدببة واللي ودانه جناحات
شبه جناحات الفيل دامبو
مش بتنمر صديقي الانسان انا بس بوصفهولك
واللي دبدوب في نفسه
واللي قابلة ظاظا في نفسها
حاجة في منتهى الجاية من امريكا
ماشية على المزيكا لابسة شيكا بيكا وخلاص
والدليل على ان الانسان بقى عنده
التوجه دا في انتاج السلالات الجميلة
ظهر في حاجة مثلا
زي نوادي الكلاب وعروض الكلاب
خاصة في بريطانيا وامريكا
في نهاية القرن ال19
واللي لسة بنسمع عنها لحد النهاردة
النوادي والعروض دي
كانت بتتفنن صديقي الانسان
في انتاج السلالات اللي شكلها 
ويعجب البني ادم
وتشجع مربي الكلاب
على التفنن في انتاجها هما كمان
وانتشرت العادة دي في العصر الحديث
اللي سماه هايدجر عصر الصورة
لانه ادى اهمية كبرى لحاسة النظر
والادراك البصري في كل جوانب الحياة
وخلى مجتمعاتنا الحديثة
تبقى كلها مجتمعات فرجة او 
زي ما وصفها جي ديبورد
النوادي والعروض دي خير مثال
 على تادية الحيوانات الاليفة
لاحتياج الوجاهة الاجتماعية عند الانسان
واللي فيها الكلاب كانت فعلا
بتمشي على المزيكا وتلبس شيكا بيكا حرفيا
مش الكلاب بس اللي حصلها كدا
حتى الارانب الاليفة الانسان ما عتقهاش
كان فيه منها حوالي 10 سلالات
قبل القرن ال19
النهاردة بقى فيه حوالي 50 من كل شكل
وحجم ولون وطول شعر يا باتيستا برضه
بالاضافة طبعا لطيور الزينة وسمك الزينة
اللي كان في الاصل سلالة
اكتشفوها في الصين في القرن ال13
وفي العصر الحديث حبينا شكله اوي
فما عتقناهوش واستوردنا منه
ربع مشكل سلالات
طب ايه الصفات ال
اللي بنحاول نوصلها دي صديقي الانسان
اينعم اذواق الناس بتختلف في تحديد
ايه الجميل وايه اللي مش جميل
وايه ال وايه اللي مش 
لكن بشكل عام
في الارانب والطيور والاسماك مثلا
العلماء لما جم يبصوا على اللي احنا عملناه
لقوا ان الناس اختارت
ان الاستيلاد الانتقائي للحيوانات
انها تكون في الغالب الوانها فاتحة ومزهزهة
الالوان اللي بتدي للانسان
الاحساس بالبهجة والسعادة
اما بالنسبة للكلاب
خدنا الموضوع لحتة ابعد شوية
هو البني ادم كدا ما بيجيش غير على صحابه
في الكلاب المثير للاهتمام جدا
اننا مع السلالات المختلفة اللي قلتلك عليها دي
كان فيه توجه عام لانتاج سلالات
حجمها صغير وبوزها قصير وديلها متحير
وراسها مدورة وعينيها مدورة وكبيرة
بجد صديقي الانسان
والله مش بهزر معاك بالظبط كدا
تخيل كدا صديقي الانسان كلب بالشكل دا
هتلاقيك بتتخيل كلب  جدا
واحنا كنا ولا زلنا مهتمين
بانتاج المواصفات دي
رغم اننا بقينا عارفين انها بتسبب مشاكل صحية
في الوظايف الحيوية عند الكلاب
البولدوج مثلا
اللي بتجتمع فيه المواصفات دي كلها
من كتر ما كبرنا راسه في الغالب بقت ما بتعديش
في الولادة الطبيعية وبتحتاج تدخل قيصري
ومن كتر ما قصرنا بوزه
بقى عنده مشاكل حتى في التنفس
فيه دراسات تانية اكتشفت ان انواع كتير
من الكلاب بيجيلها امراض خطيرة احيانا
بسبب ان الاستيلاد الانتقائي دا بوظ جيناتهم
كلاب الدالميشن مثلا
بقت معرضة لامراض جلدية زي الاكزيما
من الشائع كمان ان الدالميشن والهاسكي
يفقدوا سمعهم وهما بيكبروا
كلاب زي الروتفايلر واللابرادور
والجولدن ريتريفر وغيرهم
جيناتهم بقت تعرضهم لخطر سرطان العضم
ودا بسبب ان استيلادهم الانتقائي
اللي قلنا عليه من شوية دا
خلى وزنهم كبير على هيكلهم العظمي
وفيه كلاب زي الجيرمان والبوكسر
بينتشر فيهم الموت المفاجئ
بسبب امراض القلب وضغط الدم
المتوارثين جينيا
طب احنا ليه بنعمل كدا صديقي الانسان
تخيل تاني كدا كلب
بالمواصفات اللي قلتلك عليها دي
ايوة وركز في وشه هتلاقيك بتركز
في وش بقى اقرب لوش الانسان
بالتحديد اقرب لوش البيبيهات
هو دا ال
ليه بقى دا ال
لان احساس ال
ما هو الا احساس بالانجذاب والتعاطف
والرغبة في الاعتناء بكل ما هو 
وهو احساس نما عند البني ادمين
زي ما نما عند بقية الكائنات الحية
عشان تعتني بصغارها البيبيهات
وترعاهم في مرحلة ضعفهم بحيث يقدروا يعيشوا
وبالتالي تنجو الجماعة وتستمر
لو ما كانش جدك شاف ابوك 
صديقي الانسان ما كانش هيعتني بيه
ولو ما كانش اعتنى بيه
ما كنتش انت جيت النهاردة
وكتير من مربي الحيوانات الاليفة
بيعتبروا حيوانهم دا ابنهم او بنتهم
المهم ان الصفات الشكلية
اللي شبه الانسان دي
لو ضيفتها للصفات السلوكية
اللي شبه الانسان برضه
واللي اتولدت من الاف السنين
من الاستيلاد الانتقائي هي كمان
هتلاقيها بتحقق الاحتياجين الاساسيين
اللي قلنا عليهم
وهما احتياج الصحبة واحتياج الزينة
طب هتقولي الزينة اه يعني ماشي
باين من اسمه انه احتياج بصري
احتياج الزينة بصري
حاجة بتستمتع بيها العين
انما الصحبة دا
ايه اللي خلاه احتياج بصري هو كمان
ايه علاقة الصحبة بالبصر
اهو شوف صديقي الانسان عشان كدا قلتلك
انه احتياج بصري في الاول وسبتك تفكر فيه
لانه لولا الصفات البصرية دي
كان صعب الانسان يعتبر الكلب صاحبه ورفيقه
زي ما الانسان المعاصر
بيشوف الكلب صاحبه ورفيقه النهاردة
المهم ان موضوع الوجه الانساني
والصفات الانسانية دا
هيدخلنا في اكوابارك فلسفية صديقي الانسان
فامسك جامد وخليك معايا
الفيلسوف الفرنسي الليتواني
ايمانويل ليفيناس
كان بيفكر في سؤال هل الحيوانات تستحق
نتعامل معاها بنفس الاخلاق
اللي بنتعامل بيها مع البشر
اللي يسري علينا يسري عليها يعني
فليفيناس قال اننا مش هنعرف نجاوب
على السؤال دا الا لما نسال نفسنا الاول
هل الحيوانات دي ليها وجه انساني ولا لا
هل الحيوانات بتمر بالام نفسية
شبه اللي البني ادم بيمر بيها
وقرر ليفيناس ان الحيوانات
لا ما عندهاش وجه انساني
وما بتحسش بالالم زي الانسان
وبالتالي لا تستحق الاعتبار الاخلاقي
اللي الانسان يستحقه
واللي يقصده ليفيناس بالتحديد
ان حتى لو الحيوان بتاعك بيتالم
لكنه ما عندهوش وعي بانه بيتالم
زيه زي فلاسفة كتير من خط
الفلسفة الغربية الكلاسيكية وما بعدها بشوية
لكن ليفيناس بعد ما قال الكلام دا
جه عند كلبه الاليف بوبي
وقالك لا بس بوبي بتاعي برضه
فيه من الوجه الانساني حاجات
فبالتالي
ممكن بعض الحيوانات الاليفة بالتحديد
تستحق الاعتبار الاخلاقي الى حد ما يعني
انا بحب بوبي بتاعي
زي ما كان ديكارت هو كمان برضه
بيحب مسيو جغا الكلب بتاعه دا
اسماء غريبة صديقي الانسان
ولا لا برضه هو كمان في بعض الحاجات
اللي تخص فلسفته الاخلاقية
تجاه الحيوانات ديكارت
اللي عايزك تلاحظه هنا صديقي الانسان
هو ازاي ليفيناس بيدي الاعتبار الاخلاقي
للانسان في المقام الاول
وبعدين يشوف هل ممكن يمتد للحيوان ولا لا
بيبتدي من نفسه كانسان هو المركز
وبعدين يبص على الحيوان
يدور هل فيه وش شبه وشه ولا لا
تماما زي ما الواحد مننا بيبص في المراية
الفيلسوف الفرنسي هنري برجسون كان بيقول
اننا لما بنضحك
على تصرفات الحيوانات ال وبتعجبنا
ما بنكونش بنضحك غير عشان بنشوف فيها
ملامح وصفات انسانية
لو ضمينا كلمة الراجل دا
على كل اللي احنا نعرفه
عن شكل اختيارات البشر
للصفات المرغوبة بشكل عام
اللي كان باين من موضوع
الاستيلاد الانتقائي للحيوانات الاليفة دا
هنستتنج ان ليفيناس ما كانش لوحده اللي بيدور
على وجه انساني وصفات انسانية في الحيوان
وبالتالي ما كانش هو الانسان الوحيد
اللي بيحول الحيوان اللي قدامه لمراية
لا دا كلنا بنعمل كدا
صديقي الانسان
الكلام دا مولتن كيك فلسفة خطيرة
الكلام دا معناه ان الانسان الحديث
اللي بيحب حيوانه الاليف جدا دا
في الحقيقة مش بيحب غير صورته الانسانية
اللي بيشوفها فيه مش بيحب الحيوان نفسه
هو الحقيقة لا يكترث للحيوان
يكفي اني اقولك
ان الكلاب الاليفة صحابنا دول
قرايبها اللي لسة صيع في البرية
مش باقي منهم غير 25 نوع
حوالي ربعهم مهدد بالانقراض
وما حدش تقريبا مهتم بانقاذهم
بل ومكروهين جدا في المناطق اللي بيعيشوا فيها
في شرق اسيا وامريكا الشمالية مثلا
رغم انهم شبه كلابنا الحبيبة جدا
زي ما بتقول الكاتبة
المهتمة بالحياة البرية ساي مونتجمري
احنا بنكرهها بالذات
عشان هي شبه كلابنا الحبيبة
لكنها ما فيهاش صفاتنا الانسانية
الكلام دا معناه ان انت مهما كنت واقع
في حب وغرام حيوانك الاليف
انت مش واقع في حبه وغرامه هو
انت واقع في حب وغرام
صورتك الانسانية اللي بتشوفها فيه
زي ما نرسيس وقع في حب وغرام صورته
فاندب على بوزه
بس انت سلامة بوزك صديقي الانسان
من اوائل الناس اللي ادركت واقرت
اننا بنحول الحيوان اللي قدامنا لمراية
هو الزميل الفيلسوف الفرنسي الجزائري
جاك دريدا
تسالني تقولي هما مالهم الفرنساويين
ملمومين علينا النهاردة كدا ليه
اقولك 
الزميل دريدا
في يوم الايام وهو بيغير هدومه
لقى نفسه واقف بلبوص
قدام قطته اللي كانت مبرقاله
وبالتحديد لا مؤاخذة فضلت مبرقة لحاجاته
فحس بالاحراج فسال نفسه
هو انا ليه حسيت بالاحراج
اذا كان القط نفسه اصلا كائن تاني
ومن هنا بدا تاملاته الطويلة
في علاقة الانسان بالحيوان
ونقد افكار الفلسفة الغربية الكلاسيكية
عن العلاقة دي
وفي الاخر ادرك انه حس بالاحراج
عشان شاف نفسه في المراية
اللي تمثلت قدامه لما شاف قطته بصاله
تسالني وتقولي طب ايه اللي بيخلينا
نحول الحيوان لمراية
بندور فيها على ملامحنا
هخلي الزميل دريدا يقولك
الصمت صمت الحيوان
او بتعبير اوضح
انه ما عندهوش لغة يرد بيها علينا
انك في صحبة كائن صامت بالنسبالك
مش قادر يعبر عن نفسه
المشكلة بقى في تربية الحيوانات الاليفة
صديقي الانسان في عالمنا الحديث بالذات
انها ما بتديش اي اعتبار
للعالم الادراكي بتاع الحيوان نفسه
وبتفرض على الحيوان
عالمنا الادراكي احنا بتاعنا احنا كبشر
اللي هو في الحقيقة
غريب جدا بالنسبة للحيوانات
في شققنا المعلبة مفيش الهواء الطلق
المليء بروائح الطبيعة
اللي يشمشم فيها الكلب زي ما هو عايز
واللي ممكن نتخيل انه من غيرها
عامل زي البني ادم المفتح
المحطوط طول الوقت في اوضة ضلمة
وفي شققنا المعلبة دي برضه
مفيش الاشجار والنور والظلال
والمساحات الطبيعية المفتوحة
اللي تمكن القطط من انها
تشبع عالمها الادراكي الخاص
اللي مليان بالفضول والمراقبة
وتتبع الفرائس والصيد
على راي الكاتب الساخر جلال عامر
صديقي الانسان بيقولك
دا كلام صديقي الانسان
فرض العالم بتاعنا كبني ادمين
على حيواناتنا الاليفة دا
بيتضمن كل تعاملاتنا الغريبة
مع الحيوانات النهاردة
اللي بنشوفها
على فيديوهات السوشيال ميديا
تلاقي واحدة بتعمل للكلب بتاعها
صديقي الانسان
ولا تلاقي واحد ملبسه هدوم
كاننا بنرقيه بنعامله كبني ادم
وكانه في الاصل اقل مننا
او زي مثلا فكرة اننا بنسميه
بنديله اسم بشري وبنتعامل معاه خلاص
على انه بقى متبني الاسم دا لنفسه
ودا مش حقيقي لانه في العالم الادراكي لغيرنا
من الحيوانات المختلفة
ما عندهومش مفهوم الاسم المنطوق
اللي هو في العالم الادراكي بتاع البشر
القطة نميرة صديقي الانسان
مش هتروح تعرف نفسها للقط بيسو
وتقوله هاي انا نميرة
وعشان كدا الفيلسوف الفرنسي جيل دولوز
كان بيشوف موضوع تسمية الحيوانات دا
انه علاقة انسانية في غير محلها
ونقدر نشوفها برضه في ممارسة
لعلاقة سيطرة الانسان على الحيوان
بدليل ان اسم حيواننا الاليف احنا نقدر
نغيره في اي وقت من غير ما حيواننا يعترض
يعني لو اديناله وقت وتدريب كفاية
عشان يتعود على اسمه الجديد مش هيقول لا
زي ما بالمناسبة صديقي الانسان
نميرة في نشيد قطتي الصغيرة
كان صاحب النشيد في الاول مسميها سميرة
على اسم الست اللي بيحبها
وبعدين غيره وخلاه نميرة
تقريبا هما ممكن يكونوا اختلفوا ولا حاجة
هو حر بقى صديقي الانسان
الاسم اسمنا والحيوان حيواننا
الزوجين المحبين للبراري
انا تشارلتون وجاري
بيقولوا انك مهما عاملت حيوانك الاليف كويس
هتبقى عامل زي اللي بيعامل العبد بتاعه كويس
لكنه في الاخر عبد
لانك حتى لو كنت بتعامله
وبتعتني بيه كما لو كان ابنك البيبي
هتبقى بتخدع نفسك
لان البيبيهات البشر مصيرهم يكبروا
ويستقلوا ويكتسبوا قيمتهم الذاتية
لكن الحيوان الاليف
عمره ما هيستقل ويكتسب قيمته الذاتية
لاننا حرفيا عملناه
عشان يبقى وجوده معتمد كليا علينا
وهو دا الاحتجاز الوهمي اللي من غير اسوار
الحيوانات الاليفة اللي جت
من الاستيلاد الانتقائي على ايد الانسان
بقت عاملة زي ما تكون واقعة
في برزخ او فجوة
حيوانات فقدت
معظم مهارتها وسلوكياتها الطبيعية
بقى لا ينفع ترجع لاصلها في البرية
اللي قرايبها فيها
بيواجهوا مخاطر الانقراض اساسا
ولا هي قادر تشبع عالمها الادراكي الخاص
خلال وجودها في حياتنا
المبنية على عالمنا الادراكي احنا كبشر
صديقي الانسان كالعادة هتقولي
واحنا نطلع بايه من الكلام دا
انا طلعت باني شفتك صديقي الانسان
وانت شوفتك عندي بالدنيا
اما انت بقى صديقي الانسان لو ما قدرتش
تطلع من كلام جاري وانا بحاجة
فممكن تطلع من الكلام التاني بحبة حاجات
وفي الاول وفي الاخر هما نفسهم
عندهم 6 كلاب فلا غضاضة يعني
ما تقلقش صديقي الانسان مش جاي احجر عليك
لكن لو انت بتفكر
تربي حيوان اليف في المستقبل
ممكن تحط في اعتبارك
انك ما تختارش سلالة من الكلاب
اللي هي مثلا عندها
صفات شكلية بتاثر على وظايفها الصحية
لانك كدا هتبقى بتسهم في استمرار معاناتهم
وانت ما تعملش
الحاجات الوحشة دي صديقي الانسان
وحاول برضه ما تختارش سلالة هي اصلا متعودة
تعيش في ظروف مناخية مختلفة عن اللي عندنا
وتشوف سلالة تكون من بيئتنا وبنت حتتنا
ولو انت اصلا من مربي الحيوانات الاليفة
لو بتحب حيوانك بصحيح
تقدر تبتدي تكسر المركزية الانسانية دي شوية
وتتعامل مع الحيوان كحيوان الى حد ما
مش كمراية
ودا يبدا بان انت
اولا تكون صريح مع نفسك صديقي الانسان
الحاجات الانسانية
اللي انت بتعملها مع حيوانك دي
لو بتحطله توكة مثلا في شعره ولا مونيكير
ولا الحاجات اللي بنشوفها
على السوشيال ميديا دي
ولا بتلبسه لبس بيبيهات
وتمشيه على المزيكا والشيكا بيكا
خليك عارف انك بتعملها عشان تبسط بيها
نفسك انت مش بتبسط بيها الحيوان بتاعك
حتى لو اتهيالك ان هو بيتبسط بيها
وتقدر كمان تحاول تتعلم شوية
عن العالم الادراكي بتاع حيوانك
او اللي احنا عارفينه عنه
لحد دلوقتي على الاقل
وتقدر اهميته وتحاول تشبعهوله
على اد ما تقدر
يعني بدل ما تحطله مونيكير
لو عندك كلب مثلا
ما تبخلش عليه على الاقل
كل يوم بتمشية وما تسربعهوش
وهو بيقف وبيشمشم في الحاجات
صديقي الانسان اصبر عليه
اما بقى لو عندك قطة
فيعني لو تعرف توفرلها مساحة ولعب
وتخليها تمارس شوية فضولها
وميولها للاستكشاف يبقى كتر خيرك
اما بقى لو عندك طيور زينة
من اللي هي بتبقى محطوطة في قفص دي
والاسماك اللي هي بتبقى محطوطة في حوض دي
فحاول ما تجيبش تاني صديقي الانسان
بالله عليك
سلملي على حيوانك الاليف صديقي الانسان
وحبستلي عليه
وبوسهولي وفرجه على انهيار الحضارة
يلا صديقي الانسان
