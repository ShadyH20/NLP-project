يعني خلاص
ما فيش منه تاني
ما خلاص بقى يا نجم
كبرنا على الحرام وبطلناه
تعاطي واتجار
ولا كمان خدمة فحص الجودة
انا مبسوط بيك ياد يا رضا
انا مبسوط بيك
عارف يا لا انت نضيف من جوا
بتتشاقى اه بس عينيك دي فيها عيل صغير
يا فرج الله
وشك حلو اوي يا سعدني
هات راسك ابوسها
ياد راسي اهي
يا فرج الله
ايه يا لا ريم فركشت ولا ايه
ريم ايه وخيبة ايه
انا كسبان 100 الف بلبل
ايه دا
فاركو كسبانة فيوتشر
اعلى يلا
فاركو كسبانة فيوتشر
ولا بس
انت التبطيل اثر عليك يا لا
انت بقك يا لا
بقى يجيب  مش مهمة
لا يا عم انا هافهمك
انا سيبت الاتجار
وشفت انسب مكان احط فيه فلوسي
غسيل الاموال
لا الحمد لله
ما فيش احلى من اللقمة الحلال
انا دلوقتي شغال في المراهنات
الله يخرب بيتك يا رضا
بطلت القعدة الحلوة بالقمار
لا مش قمار دي مراهنات
وبعدين انا ما باراهنش
الا على فريقي المفضل فاركو
ودول حبيتهم امتى دول
دا انت كل معاملتك معاهم جدول
هو دا المجال اللي انا بافهم فيه
وقلتلك 100 مرة انا صيدلي مش عيان
وبتراهن على ايه بقى
كل ما يخص فاركو
كورنرات فاولات كروت صفرا كروت حمرا
وان رزقي حمرون يجيب هاتريك النهاردة
انت ترجع للقعدة الحلوة احسن
الموضوع دا هيدمرك ياد يا رضا
يا عم عيب عليك
كله هنا
انا حاسبها بالمللي
يا لهوي
يا لهوي
حتى الباص مش عارفين تباصوه
ايه يا لا فيه ايه
فيوتشر اتعادلت
انا خسرت 100 الف بلبل
اه يا كلب
وانا اللي طالب منك بلبل واحد
الاسبوع اللي فات ما رضتش تسلفهولي
يا عم اسكت اهو دخل فيهم الجول التاني
اهو كدا خسرت 300 الف بلبل
طب اعمل وضع الطيران بقى
عشان انت الاشعارات عندك غالية اوي
اه
معلش
دا برضه يا رضا مش فريق تراهن عليه
عندك حق
بس انا المرة الجاية هاراهن على مهدي
 اطلع برة يا لا
 ايه دا
 برة يا لا
 الله
كان يراهن على بهرمس 
صديقي الانسان
في رواية المقامر لديستويفسكي
بنتعرف على حكاية واحد
اسمه اليكسي ايفانوفيتش
كان راجل مدرس ومحترم
لكن كان عنده عيب واحد بس
العيب دا صديقي الانسان
هو انه كان قمارتجي
قمارتي يعني بيلعب قمار
كل ما بيعمل قرشين
بيروح يضيعهم في صالات القمار
وكانت النتيجة المتوقعة
لهذا العشق للقمار
ان اليكسي ايفانوفيتش
قادته الاقدار لدخول السجن شيء طبيعي
لكن اللي مش طبيعي
انه لما خرج تاني مفلس وما معاهوش ولا مليم
ما لقاش اي حاجة يعملها
غير انه يشتغل خدام عند واحد تاني
وبعد ما قعد يشتغل 5 شهور خدام
عند الشخص التاني دا
قدر يحوش 70 فلورين
اللي هما يعني
خلينا نعتبرهم بيساووا 70 جنيه
بما ان الفلورين فلورين بلده
اول ما حوش ال70 فلورين دول
راح واخدهم وواخد بعضه
وطالع على صالة الروليت
وراهن عليهم كلهم
غير مهتم اطلاقا بقيمة الفلوس
وكل اللي بيحركه هو تعطشه
لنظرات الاعجاب والاحترام
اللي هتنزل عليه من الناس اللي حواليه لو كسب
وبيقف يتخيل الموقف
ازاي لو كسب هيقول لنفسه
لسبب ما
القصة دي فكرتني بواحد اعرفه شخصيا
بدون ذكر اسماء يعني
لكن خلينا نديله اسم حركي
وليكن زي بطل ديستويفسكي في الرواية برضه
خلينا نسميه عبد العظيم ايفانونفيتش
عبد العظيم من سنتين كدا
دخل على جروب الواتس اب بتاعنا
لقى ان واحد بيقول ان هاري كين
نجم المنتخب الانجليزي واسطورة توتنهام
مش هيلعب الماتش الجاي عشان ابوه مات
دا على سبيل المزاح طبعا
لكن عبد العظيم صدق الموضوع فعلا
وباع هاري كين في لعبة ال
وبعدها اتفاجئ انه لعب عادي وجاب جولين
ولك ان تتخيل بقى كان حاسس بايه ساعتها
بعد المجازفة اللي خدها واللي انتهت
زي ما انت شايف كدا بالهزيمة والخذلان
ثانية واحدة بس
لو انت ما تعرفش ايه هي لعبة ال
فخليني احكيلك عنها الاول صديقي الانسان
عشان تبقى معانا في الصورة
ملايين البشر حوالين العالم
بيمسكوا موبايلاتهم كل اسبوع صديقي الانسان
يفتحوا ابلكيشن
 الدوري الانجليزي
عادة يوم الجمعة او السبت
وكلهم بيسالوا نفسهم نفس السؤال
اكبتن مين
ال هي لعبة رهانات
بتحصل في عالم موازي
بحيث كل واحد بيختار عدد اللعيبة
اللي بيلعبوا فعلا
في فرق الدوري الانجليزي
ويبدا يكسب او يخسر نقاط
بناء على ادائهم الواقعي
في الماتشات الحقيقية
اللي هيلعبوها الاسبوع اللي بعده
والنقط اللي بتجمعها بجولة ورا التانية دي
بتحدد ترتيبك على مستوى العالم
او على مستوى اصحابك
او على مستوى جيرانك حتى
وطبعا طبعا فيه 
شوف صديقي الانسان
لا يستقيم اي منحى من مناحي الحياة
بدون ال
ولاجل الواقعية ال بتاعك
بيكون قبل اول ماتش في الجولة
قبل ما تعرف مين هيلعب ومين مش هيلعب
عشان الموضوع كله
يبقى معتمد بس على توقعاتك
طبعا هنا الاحصائيات والارقام
بتبقى مفيدة ومهمة
بس برضه الاعتماد الاول
على رهانك انت الشخصي
وجهة نظرك انت اختيارك الحر تماما
يعني هتكبتن صلاح حلو اوي
ممكن ينفجر ويجيب جولين و
وممكن ما يلعبش خالص ما حدش عارف
اختيارك اللي ما حدش بيشاركك فيه
ونتايج اختيارك دا ما حدش هيتحملها غيرك
وبس كدا العب يا معلم
ليك كل السيطرة ورينا نفسك
رجل وحيد في مواجهة الاحتمالات
الحقيقة ان اللعبة بصورتها الحالية
من اكتر الالعاب الاون لاين جذبا في العالم
اكتر من 11 مليون لعبوها الموسم اللي فات
بتحتل مصر فيها المرتبة التانية
من حيث اكبر عدد من المشاركين حسب البلد
بنسبة اكتر من 85 من اللاعبين
وشوف دول يعملوا كام بالمصري
بعد المملكة المتحدة بنسبة اكتر من 365
وبعدهم نيجيريا وماليزيا
وامريكا والنرويج
واللعبة لسة بتنتشر كل سنة زيادة
في العالم كله
و الدوري الانجليزي
مش هي النوع الوحيد من ال
لا دا ليها نظراء تانيين
في الرياضات التانية
زي  
بتاعة ال 
و 
و وهلم جرا
وفي امريكا وكندا مثلا
العاب ال
بيلعبها حوالي 60 مليون شخص
وسوقها متوقع توصل قيمته
ل386 مليار دولار في 2025
طب دلوقتي
اليكسي ايفانوفيتش بتاع ديستويفسكي
لما بيروح يلعب في صالة القمار
بيبقى مراهن فعليا على حياته ومستقبله
ممكن يضيع فلوسه كلها وممكن يكسب ثروة
لكن عبد العظيم ايفانوفيتش صاحبنا
لما بيلعب 
ولما بيبيع ساكا عشان يجيب فودين
او يبيع صلاح عشان يجيب دي بروين
مش بيبقى مستني يكسب فلوس في اخر اللعبة
وبرضه مش هيخسر فلوس
كلها مجرد نقط افتراضية بياخدها يبدلها
بجرعة احساس بالتفوق على بقية الشباب
فايه يا ترى اللي بيجمع الاتنين دول ببعض
عشان نفهم العامل المشترك
محتاجين الاول نعرف
ازاي القمار اتطور في التمانينات والتسعينات
خصوصا من ناحية شكل اللعب نفسه
او زي ما بيقولوا عليه كدا بلغة الكورة
ال
زمان صديقي عبد العظيم
لو كان عايز يكسب فلوس كبيرة مرة واحدة
كان محتاج يروح يلعب العاب
زي البوكر والبلاك جاك والكلام دا
ودي العاب بتحتاج مزيج من الحظ والمهارة
عشان تعرف تكسب فيها
لكن بلغة كازينوهات واصحاب بيزنس القمار
خدوا بالهم ان عدد اكبر من الناس هيلعب
لو كانت المراهنات اسهل
والنتيجة كانت الانتشار الرهيب
لماكينات القمار او ال 
اللي بتحط فيها فلوس قليلة
لكنها مش محتاجة اي مهارة من اي نوع
قبل كدا الماكينات دي
كانت بتبقى موجودة على جنب كدا
عشان تسلي نفسك بيها لحد ما يفضى مكان
على ترابيزة البوكر اللعب اللي بجد
الوضع اتقلب جدا
لدرجة ان ارباح الماكينات دي
بقت ضعف العاب القمار التقليدية
والماكينات اللي كانت بتمثل
الشكل المفضل من القمار
ل30 بس من المقامرين سنة 1984
قفزت قفزة تاريخية
عشان تبقى اللعبة المفضلة عند 78 منهم
وفي 2003 اعلن فرانك فارينكوف
رئيس جمعية الالعاب الامريكية
ان 85 من ارباح الصناعة دي
جاي من هذه الماكينات
وبيصرح في هذا السياق
انها هي اللي مشغلة السوق دلوقتي
ودا سوق كبير جدا صديقي الانسان
النهاردة سوق القمار اجمالا
محقق عوائد
بحوالي 263 مليار دولار في 2023
ومتوقع يبقى 14 تريليون دولار في 2030
واخيرا ايه ممكن يكون اذكى
من اننا ناخد القمار في صورته الجماهيرية دي
ونربطه بالعاب شعبية كمان
بحيث ان اللي بيتفرج على الرياضة
يبقى عنده حافز يشارك كمان في الرهانات
والرهانات تجيب مشاهدات للعب
وكل الناس تتبسط
من هنا جت فكرة مواقع المراهنات الرياضية
زي 1 وغيرهم
عشان بدل ما تكتفي
بالفرجة على الماتش بصورة سلبية
وانت قاعد كدا زي خيبتها ما بتعملش حاجة
تدخل على الموقع وتحط فلوسك
وتقول فلان دا هيجيب جول قبل الدقيقة 60
وفلان هيتطرد
والماتش هيخلص بالتعادل الايجابي 9 ل9
وادي تحويشة عمري اهي
لو الكلام دا ما حصلش
ولو شيكابالا ما جابش 3 اجوال
ابقى راجل
اللي عملته ماكينات القمار
واللي عملته مواقع المراهنات بعد كدا
ان هي خلت فترات اللعب نفسها اطول
وايقاعه اسرع
حتى لو الفلوس اللي بتتحط اقل بكتير
لكن ال بتاخد الموضوع
نقطة ابعد بكتير
لما تخلي المراهنات من غير اي فلوس خالص
في الرحلة دي صديقي الانسان
اكتشف القائمون على الالعاب اللي من النوع دا
ان الكنز فعلا في الرحلة
وان الفلوس اللي بتكسبها في اخر ال
ممكن تبقى شيء ثانوي جدا
مقارنة بمشاعر المجازفة
اللي بيديهالك فعل الرهان نفسه
المتعة اللي بتحس بيها لو طلع توقعك صح
ورغبتك في تعويض خسارتك لو طلع توقعك غلط
ويبقى هو دا المشترك
بين اليكسي ايفانوفيتش بتاع ديستويفسكي
اللي ضيع فلوسه ودخل السجن
وبين عبد العظيم ايفانوفيتش
صاحبنا اللي باع هاري كين
وانتهى بيه الحال
في قاع جدول دوري صقور عزبة خير الله
عبد العظيم لما بيلعب 
بيقول ان الدافع الرئيسي للعب
هو المتعة والالهاء
ودا مش رايه لوحده
لان حسب دراسة
صدرت من جامعة نوتنجهام ترينت
اتعملت على 20 شخص
بيلعبوا العاب ال المختلفة
وكمان حسب دراسة تانية غيرها
اتعملت في جامعة ديربي
وركزت
على  الدوري الانجليزي بالتحديد
لقى الباحثين ان الدافع الرئيسي
للمشاركة في ال
هو التسلية واخد اجازة من الواقع
وفي كتاب روجيه كايوا
اللي صدر سنة 1958
بعنوان الالعاب والبشر بيقول برضه
فال بتلعب الدور دا
مهرب مثالي بتروح فيه لعالم موازي
تشتغل فيه مدرب كورة
وتبقى اكتر حاجة شاغلاك دلوقتي
هي هتجيب مين من دفاع السيتي
في ظل مداورة جوارديولا
لكن المسالة مش بتقف
عند المتعة والالهاء لوحدهم
بالنسبة للي بيلعب 
فيه حاجة في اللعب عموما
بتديله جاذبيته دي
اللي تخليك صابر
على لعبة مستمرة لمدة 38 اسبوع
احيانا لسنين متتالية
لان ناس كتير بتلعب اللعبة دي
كل سنة تاني من الاول
الفيلسوف الالماني هانز جورج جادامير
في كتاب الحقيقة والمنهج بيقول ان
لانه اه فعلا
اللعبة بتبني سياق منفصل عن الواقع
ليه مساره وقواعده ونهاياته الخاصة
بيتحط الوجود الواقعي على ال
وبيسمحلك تنغمس في متعة اللعب
لكن الغرض من دا مش مجرد المتعة وخلاص
لكن في راي جادامير
التحرر من مهمة الوجود الشاقة
شوف الموضوع كبر ازاي صديقي الانسان
يعني بدل ما صاحبنا دا كل اليوم الصبح
يقوم من النوم يفكر في هدف لحياته
ويعرف ايه هي القواعد الضرورية
والمسار اللي محتاج يقطعه
عشان يوصل للهدف دا
بتيجي اللعبة تقوله اتفضل يا سيدي
ادي عالم مستقل اهو
بقواعده باهدافه بكل حاجة
ومعاك من دلوقتي لحد اخر الموسم
تسعى عشان تحقق اهدافك وتتصدر الدوري
تجربة استرخاء رائعة لا تفتقر للجهد
لكن في نفس الوقت
بتعفيك من توتر الحياة الحقيقية
اللي المكاسب والخسارات فيها
بيكونوا غالبا حقيقيين اوي
مش ممكن يتعكسوا او يتعوضوا
تاني حاجة مستوى التاثير والتاثر
يعني الفرق بين المشجع العادي
مهما كانت درجة تعصبه وحبه للرياضة ولفرقته
وبين المشجع اللي حتى لو فيه ماتش
في نص الاسبوع بالليل الساعة 10 مساء
بيرنلي وبورتسموث
ممكن تلاقيه قاعد بيتفرج عليه باهتمام حقيقي
لان فيه ارتباط حقيقي
بين مجريات الماتش دا اللي هو في انجلترا
واشياء بتمس الواقع بتاعه في كفر بهرمس
واحد من المشاركين في لعبة ال بيقول
اليس هذا من قبيل المبالغة
كلا صديقي الانسان
في 21 فبراير 2021
اتهزم فريق استون فيلا
قدام ليستر سيتي 2 ل1
وخرج دين سميت مدرب ال وقتها
وقال ان ال هي السبب
 
اللي حصل ان ال  
فرع ال 
جاك جريليتش نجم الفريق وقتها
اللي اتباع ب100 مليون استرليني
في نهاية السنة لمانشستر سيتي اتصاب
دين سميث قالك
خلاص اكفي على الخبر ماجور
ونفاجئهم ساعة الماتش
ان جريليتش مش معانا
وهنا ظهر تاثير ال
3 من لعيبة استون فيلا باعوا جريليتش
في فرقهم في ال
ما هم بيلعبوا معاهم في الفريق
فعارفين ان هو مصاب مش هيلعب
وضيف عليهم
محلل اداء الفريق الاول سكوت ادي
واخصائي العلاج الطبيعي روب مارشال
والخبر اتسرب للاعلام
من خلال النميمة بتاعة ال
لعبة ال بتتيح ليك توصل
لاكونتات اللعيبة والمدربين
واي حد ليه لزمة في المجال
خطة ابو تريكة بيتم تداولها قبل كل جولة
احنا في عرض اي تسريب
تخيل معايا ان فيه ملايين بمعنى ملايين
قاعدين يعملوا الخطة
وحصل تسريب خبر زي اصابة جريليتش دا
دي معلومة لوجيستية بنت حرام
تفرق كتير اوي عند مهاويس ال
استعد الثعالب جيدا ليستر سيتي
وكسبوا الماتش طبعا
وطبعا استون فيلا كان ممكن يخسر
في وجود جريليتش عادي يعني مهو مش ميسي
لكن بالفعل في نفس الشهر
حظر نادي استون فيلا
لعبة ال بين اللعيبة
فرق كتير بقت مانعة لعيبتها
من انهم يلعبوا اللعبة دي
لكن خلينا نركز على نقطة اتصال مهمة اوي
ظهرت لاول مرة
في تاريخ متابعة وتشجيع الكورة
انت كلاعب  فاتح اللعبة
من  قهوة علاولة في تل حوين
بتلعب بالادوات اللي في ايدك
بتعتمد على ال
والاحصائيات والارقام والنسب
وبتسمع اراء اوائل العالم في 
وبتستنى  المؤتمرات الصحفية
وبتتنشق على تسريب من هنا ولا من هنا
ومن الطرق اللي بتساعدك في دا سيكا برضه
انك تتابع التغيرات اللي بيعملها الاشخاص
ال في الفرق اكتر
لعيبة بقى والطاقم التدريبي والاداري
وكل الناس دي
يعني اي حد قريب من مطبخ الاحداث
في فريق مثلا زي السيتي
ممكن نلاقي
في الاكونت بتاعه معلومة مفيدة
لو باع دي بروين مثلا
نبيع احنا كمان ونجيب فودين
وهنا بتوصل لدرجة من التشابك
بتنقل التجربة ككل من مجرد المشاهدة والشعور
لمرحلة التفاعل والتاثير
يعني بدل ما ابوك مثلا
كان اتصاله بالفريق اللي بيشجعه
بيقف عند متابعة الماتشات
والمشاعر المصاحبة ليها من عكننة او روقان
بقيت انت دلوقتي
بتاثر فعليا في نتيجة الماتش
المعلقين بيذكروا
نقاط اللاعبين من خلال الماتشات
باتريك بامفورد لاعب ليدز
اتسال عن شعوره بعد تسجيله هدفين
وعمل اسيستين ضد ليستر سيتي في 2021
في مقابلة بعد المباراة
شوف قال ايه صديقي الانسان
قالك هل تعرف ماذا
لقد نزعت نفسي من الكبتنة اذا انا غاضب
اللعبة بتغير نظرتنا للكورة بشكل كامل
يعني احنا اتفقنا انك متفاعل مع الرياضة
اكتر بكتير من ابوك زمان
لكن مع دخول الرقمنة
ال بهذه الكثافة
بيظهر اثره في ان ابوك مثلا كان بيركز
مع تمريرات بيكهام وزيدان المتقنة
بينما انت بتهمك
عدد الباصات الصحيحة لبرونو فيرنانديز
ما بقيتش مهتم بالمسلسل الدرامي
اللي في الملعب
اد ما انت مشغول ب50 فيلم تاني جوا اللعبة
كتير من اللي بيلعبوا 
بيتابعوا اكتر من ماتش في نفس الوقت
على التليفزيون والموبايل
وال بتاعة ال  كمان
الفرجة مش هي الغرض كدا
دا خوف من تفويت اي حدث
دا بالاضافة للانتماءات كمان
ولو انك يعني صديقي الانسان
مش من مواليد حواري مانشستر
لكن بالنسبة للمشجعين الانجليز
اللي بيلعبوا معانا
هنلاقي فيه اختبار حقيقي
لولائهم للفرق اللي بيشجعوها
في بعض الاوقات بتتلاشى الخطوط دي
بين الفريق اللي بتشجعه وبتنتمي ليه
يمكن من اول ما وعيت على الدنيا
وبين اللعبة اللي هي المفروض مجرد لعبة
بتحسن تجربة مشاهدتك
بيقول واحد من مشجعين هال سيتي
انه حضر اخر ماتش للفريق
في الدوري ضد تونتهام
في 21 مايو 2017
وطبعا هبطوا وما طلعوش من يومها
خسروا يومها ييجي 7 ل1 وكان يوم مضلم جدا
لكنه في نفس اليوم دا
كان مكبتن هاري كين اللي كان مسجل هاتريك
ولذلك كان فيه حتة انبساط كدا جواه
استاذ علم النفس المجري ميهاي تشكسنتميهاي
بيساعدنا نفهم الموضوع دا بصورة افضل
من خلال مفهوم التدفق او ال
اللي هو بينطبق على الالعاب بشكل عام
لكن على الالعاب
المعتمدة على الرهان كمان بشكل خاص
بنعرف منه ان النشاط
اللي بينغمس فيه لاعب ال
اللي بيقعد يحط خطة ويتابع النقط بتاعته
ويتفرج على الماتشات
عشان النقط مش عشان الكورة
ممكن يبدو للمشاهد المحايد
كانه شيء ممل ومجهد للتفكير ومن غير معنى
او مثلا وجع دماغ على الفاضي
لانه مش هيكسب من دا حاجة في الاخر
لكن في الحقيقة اللعبة بتقدم
المتعة والنتيجة والهدف في كل فعل بسيط جواها
لانه اسعد حالة ممكنة للانسان
اهي الانغماس التام والتركيز الكامل
في النشاط اللي بيعمله
بحيث يبدو كان ما فيش اي شيء تاني في العالم
مهم في اللحظة دي
لكن دا برضه مش بيفسرلنا
ليه العاب المراهنات بالتحديد
ليها الجاذبية دي كلها عند الناس
لدرجة ان هما ممكن يفضلوا يلعبوها
حتى لو ما بقاش فيها فلوس
صديقي عبد العظيم هو واحد
من بين اصدقاء شباب كتير
بيلعبوا اللعبة دي مع بعض
ودا بيلفت نظرنا صديقي الانسان
ان 92 من اللي بيلعبوا  رجالة
غالبا لان اللعبة بتلبي الرغبة الرجالي
في المنافسة والتحدي والسخرية
واثبات التفوق على الاخرين
والحصول على اعتراف الاخرين ليه بالتفوق
وعشان كدا 475 من العينة
بتاعة دراسة جامعة ديربي
قالوا انهم بيلعبوا
عشان يكسبوا اصحابهم ويعلموا عليهم
هنا بيكتشف صاحبنا ان الشعور بالسيطرة
جزء اساسي من متعة اللعبة
قدرته على انه ياخد قرارات البيع والشرا
ويختار هيحط مين ويشيل مين
وانك تبقى عارف معلومة مش عند غيرك
وبالتالي شايف احسن منهم
ايه اللي ممكن يحصل
كل دا بيزود متعة اللعب
دا طبعا غير الرغبة الحارقة
عند كل مشجع كورة
انه يفتي ويحط خطط ويتوقع نتايج
ويحلل اسباب الفوز والخسارة
دا جزء اساسي
من الفرجة على الكورة اصلا صديقي الانسان
لان مين بيتفرج على الكورة
ومش بيتخيل نفسه جوزيه مورينيو
وهو واقف على الخط
في ليلة ممطرة في ستوك سيتي
بيفكر في التحول التكتيكي
اللي هيعمله في الشوط التاني
صديقي الانسان
  
عشان كدا اللي بيلعبوا اللعبة
بيقولوا ان اكتر حاجة بتحببهم فيها
هي انهم بيختاروا اللعيبة بنفسهم
وياخدوا نقط بناء على لعبهم في الحقيقة
ودا شبه شعور التدريب
وان كمان التخطيط طويل المدى
بيحتاج تفكير استراتيجي شبه الشطرنج مثلا
لان تحركاتك بتكون مبنية على بعض
يمكن دا السبب ان ماجنوس كارلسن
بطل العالم في الشطرنج
لعيب  برضه ممتاز
ووصل للمركز الاول على مستوى العالم قبل كدا
وفخور بالموضوع دا جدا
لدرجة انه حاطه في ال بتاعه على تويتر
موضوع الشعور بالسيطرة دا
بيتكلم عنه الكاتب البريطاني جوزيف بوكدال
في كتابه عن فلسفة المقامرة
فبيقول ان الطب النفسي
وعلم الاقتصاد وعلم الاجتماع وعلم النفس
طرحوا اسباب لا تحصى
للمقامرة والرهان على المجهول
زي المتعة والطمع والمنافسة
والقلق والاكتئاب وملء الفراغ
وحتى المرض النفسي
لدرجة ان فرويد مثلا كان بيشوفه
نوع من انواع العقاب النفسي
او المازوخية النابعة من عقدة اوديب
طبعا عبد العظيم مش عاجبه الكلام دا
لكن بوكدال بيوضحلنا
ازاي التحليلات النفسية دي
ممكن يبقى ليها عمق احنا مش شايفينه
لان رغبة الانسان في الشعور بالسيطرة دي
رغبة بدائية جدا
موجودة معانا من اول الانسان البدائي
اللي هو كان محتاج دايما انه يحس
الحاجات اللي حواليه بتحصل لاي سبب
عشان يقدر يتنبا بيها ويتوقعها بعد كدا
وبالتالي يتجنب المخاطر ويوصل للمكافات
ويبقى حاسس بالسيطرة على البيئة المحيطة بيه
الفشل في التنبؤ بالخطا
وربط الاسباب بالنتايج
تهديد لوجود الانسان نفسه في الحالة دي
والشعور بالسيطرة بيحمي الانسان
من الاستسلام والعجز وبيمنحه الحافز
حتى في ظل الاحتمالات العشوائية والمجهول
بشكل عام فامتلاك اليقين شيء مريح
والشك شيء مقلق ومربك
واحنا نعز الطمانينة
ونقدر الحتمية زي عينيا
الاغرب من كل دا بقى
ان شعورنا بالسيطرة مش لازم يكون مبني
على احدث المعايير والاسس العلمية ولا حاجة
عشان كدا
استاذ علم النفس في جامعة كاليفورنيا
مايكل جازانيجا بيسمي
النص الشمال من المخ المفسر 
بيقول انه بيشتغل كموتور لليقين
بمعنى انه طول الوقت
مشغول يخلقلك سرديات عن العالم
تقلل شعورك بالاغتراب
وتاكد احساسك بالسيطرة
حتى لو كانت السرديات دي مضللة
لكن يظل الشعور باليقين والسيطرة على الامور
افيد للانسان استراتيجيا
من القلق والتوتر والشك في كل شيء
ودا صديقي الانسان
بياخدنا لان المقامرة نفسها
ممكن تبقى ترجمة
لاحتياجنا الغريزي دا للشعور بالسيطرة
حتى لو خلفت وراها خساير اجتماعية ومادية
المراهنة والمجازفة
اللي بناخدها لما بنراهن
بتاكد وجودنا وقيمتنا
من خلال احساسنا بالسيطرة على الحاضر
وقدرتنا على توقع المستقبل
والمعنى دا بيتجسد بشكل واضح جدا
في اجابة واحد من المقامرين
لما سالوا الكاتب الامريكي ايرفينج زولا
عرفت ازاي ان رهانك دا هيكسب
فالراجل بصله بامتعاض كدا
وقاله ايه يا معلم السؤال دا
انت فاكرني
اي واحد معدي كدا ما لهوش لازمة
الراجل اللي راهن وكسب دا
انتصاره اداله احساس
كانه قادر يتحكم في القدر نفسه
ومن هنا جه سؤاله دا اللي بيعكس
جنون العظمة اللي حس بيه لما كسب
انت فاكرني نكرة
اي واحد كدا بيراهن وخلاص
انت عبيط ولا ايه
ودا بيبقى نفس احساس
صديقنا عبد العظيم برضه
لما بتلعب معاه وياخد نقط
ويطلع في الترتيب
بس المشكلة بقى ان كتير
بيكون حاسس باحباط برضه وعمال يشد في شعره
ودا لانه في نفس الدراسة
اللي كلمتك عليها في اول الحلقة
بتاعة جامعة توتنجهام ترينت
قالت ان من بين ال20 شخص دول
فيه اقلية كدا بتعاني
من المزاج المنخفض والقلق اثناء اللعب
والاقلية دي عادة بتكون من الاشخاص
اللي بيقضوا وقت اطول
في اللعب والتفكير والبحث بخصوص اللعبة
يعني كل ما تكرس حياتك للعب اكتر
كل ما يكون تاثيرها على مزاجك اسوا
شعبية اللعبة الكبيرة بتساعد على دا
محتوى بالكوم على اليوتيوب وتويتر
و وكله
والوضع بيبقى صعب لو الجولة مخستعة معاك
والناس كلها حواليك قاعدين بيعدوا نقط
واحد من اللي شاركوا في الدراسة
بيقول ان الموضوع شبه ال  كدا
او لعبة قطر الموت بتاعة دريم بارك
لما تبقى في اعلى نقطة
بيبقى الموضوع ممتع
بس اول ما تلاقي نفسك عمال تخسر وتنزل لتحت
الحدوتة بتختلف ساعتها
القلق والاحباط والمزاج السيئ
هما اكتر اثار سلبية اشار ليها
الاشخاص اللي بيلعبوا العاب ال
التنافسية والرغبة في الفوز مش ببلاش برضه
في ظل عدم سيطرتك على النتيجة
كمان الشعور بالخيبة والندم
بتاخد قرار قبل ال بثانية
وترمي كل ثقتك على صلاح
وصلاح يقرر يتخاذل
ولما الامور ما تمشيش زي ما انت مخطط
وتلاقي الاسهم ابتدت تحمر
ونقطك بتقل وترتيبك بينزل
مزاجك ممكن يتاثر
لان ما فيش حاجة تعصب الانسان
اكتر من انه يستثمر كل وقته في حاجة وتفشل
حتى شعورك بالسيطرة
اللي انت جاي اللعبة عشانه اصلا
بيبقى على المحك
لما يصطدم بتذبذب النتايج
حبة فوق وحبة تحت
وبغض النظر عن جهدك
الحقيقة ان ال
بتدينا فعلا شعور بالسيطرة
عن طريق تحفيز الفص الامامي للمخ
المسئول عن التخطيط
والتنظيم والتفكير المنطقي
واتخاذ القرارات بمناى عن العواطف
لكن في نفس الوقت
كل ما تتمكن من اللعب اكتر
وتحس بالسيطرة اكتر
فلحظة الانهيار بتبقى اصعب
طب الله
طب وعلينا من دا بايه
يبدو ان الجماعة اللي بيبرروا اللعب
بانه الهاء دا جماعة هجاصين
اصل يعني ايه اللي يخليني
اهرب من الواقع في ال
لما فيه احتمال البس في كل المساوئ دي
يمكن صديقي الانسان عبد العظيم كان بيلعب
مش بس عشان الشعور الجيد
اللي بيولده المكسب
لكن كمان عشان ادراكه
للتوابع السلبية للخسارة المحتملة
ودا اللي بيضاعف متعة الموضوع
الرهان في النهاية صديقي الانسان
شكل من اشكال المخاطرة
المخاطرة جزء من عيلة كبيرة
من اليات اتخاذ القرار في المخ البشري
الطبيب الامريكي رونالد رودن
في كتابه عن الادمان 
بيقولنا ان افراز الدوبامين هو
اللي بيحفز الانسان انه يفز يقوم من مكانه
عشان يشوف حل للتوتر اللي هو حاسس بيه دا
لما يتحط تحت ضغط من اي نوع
بس الفكرة صديقي الانسان
ان الدوبامين هه هرمون استباقي
بمعنى انه مرتبط بحالة توقع المكافاة
لكن بعد الحصول على المكافاة فعليا
ما يعرفكش
لذلك لو فيه قرد مثلا
منمر على ثمرة فاكهة على الشجرة
بيبقى اعلى مستوى للدوبامين عنده
في اللحظة اللي بتسبق مباشرة
حصوله على الثمرة
بنفس الطريقة فالمقامر
بيوصل لاعلى درجة من السعادة والتحفز
في اللحظة اللي قبل ما يعرف فيها
هو كسب ولا لا
الاثارة كلها في توقع الفوز
وملاحقة المكافاة
طب الفوز والمكافاة نفسهم مش حوار عادي
بل انهم بيفقدوا معناهم مع التعود والتكرار
وعشان كدا صديقي الانسان
وركز معايا في النقطة دي
اكتر طريقة ممكن تتجنب بيها
الخيبة الناتجة عن التكرار واعتياد المفاجاة
انك تقلل قدرتك على توقع النتيجة
لان زي ما الاثارة موجودة
في توقع وانتظار المكافاة
الخيبة كمان بتبقى موجودة
في ضمان المكافاة والتعود عليها
ودا بيخلينا نفهم احسن
ليه العاب القمار واللي نتايجها بتكون
ثعبانية شوية وغير متوقعة
بتهاك مخ الانسان
وتسحله السحلة الوحشة دي لدرجة الادمان
مخاطرة  اوي بصراحة
ودا اللي بيخلي الالعاب المعتمدة على الرهان
منافسة شخصية لاثبات قدرة الانسان وشجاعته
في وجه الاحتمالات والصدف
عشان كدا
الانثروبولوجي الامريكي كليفورد جيرتز
بيقول ان الرهان على مصارعة الديوك في بالي
بيبقى مسابقة للبريستيج
كل ما تقل القدرة
على التنبؤ بالديك اللي هيفوز
يبقى الرهان اعلى
والكسبان ياخد تقدير اكبر
في محاكاة لدراما الوجود
اللي بتواجه الانسان يوميا
بالمجهول والاف الاحتمالات
تشخيص اي حضارة
من خلال الالعاب اللي الناس بتلعبها مش عبط
لان اللعب دي بتقولنا كتير
عن العقل اللي بيفرزها
والجمهور اللي بيتلقاها
وعالم الاجتماع الالماني ماكس فيبر
بيقول اننا قدرنا نطارد الخرافة
ونحسب بدقة دلوقتي حاجات
كنا زمان متخيلين انها غير قابلة للتنبؤ
والحاجات اللي كانت بتسحرنا زمان
فكينا شفرتها بفضل التكنولوجيا
وكله عشان تحقيق اعلى رفاهية للانسان
لكن ال بقى واللي بيثبته
حب الانسان للمجازفة والرهانات لحد النهاردة
هو ان ما فيش حاجة
قدرت تغير التلقائية والعفوية اللي في العالم
واللي الانسان اتطور اصلا
عشان يتفاعل معاها ويحاول يسيطر عليها
حتى لو هيجازف في سبيل دا
بثروة عيلته مثلا
او بنقطه في ال
الفرق طبعا ان ال بتديك المتعة
واحساس المجازفة والسيطرة على المجهول
وكل اللي اتكلمنا عنه دا
لكن من غير ما تدمر حياتك زي القمار كدا
عشان كدا انا بافضل
صديقي عبد العظيم ايفانوفيتش
عن اليكسي ايفانوفيتش دا
بتاع ديستويفسكي بصراحة
الاتنين خاطروا بكل شيء وحدقوا في المجهول
ووقفوا وحيدين
في مواجهة عاصفة من الاحتمالات
لكن عبد العظيم في النهاية
ما ضيعش فلوس اهله
ونصيحتي ليك انت كمان صديقي الانسان
اولا ما تضيعش فلوس اهلك
عشان هما تعبوا فيها اوي
ثانيا بطل تحدق في المجهول
عشان ركبك باظت
ثالثا بقى احنا داخلين على العيد
روق علينا بقى بعيدياتك
لايكاتك وشيرك وسبسكرايبك
والكلام دا كله
يلا كل سنة وانت طيب صديقي الانسان
اشوف وشك بخير
