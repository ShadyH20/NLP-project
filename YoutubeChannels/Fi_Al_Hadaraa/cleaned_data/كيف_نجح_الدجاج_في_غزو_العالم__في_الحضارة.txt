ضموا بقى على بعض شوية
كدا تمام
بصوا بقى
انا عايزة الموضوع يبان طبيعي خالص
ما تقلقيش يا استاذة هنشرفك
يلا 3 2 1
اهلا
اهلا باعز الكوارع
اهلا
ايه دا ايه دا ايه دا
ايه دا يا سعدني
هو دا اللي احنا اتفقنا عليه
يا شيخة بقى
ينفع كدا يا عم رضا
نعمل ريفيوهات اكل
بعد ما كنا بنعلم الناس
اسمه فول برجر
دي مصلحة يطلعلنا منها 30 جنيه
دا الاكل طرش
شيل ايدك من على الاكل استنى لما نصور
من يد ما نعدمها
يا سعدني انا طلع عيني
عشان اقنع المطعم انك تعملهم اعلان
ركز بقى عشان دا باب رزق حلو اوي
هما لاقيين حد اصلا
وبعدين الراجل دا كداب جدا
ايه اللي ابو مرعي السوري
مرعي دا لا هو اسم سوري ولا هو اسم طفل
ما تيلا بقى يا استاذة ريم
عايزين ننسف الاكل
مهو انا كان لازم حد يشجعني
وبعدين الواد رضا دا
عامل زي البلاستيك في البيئة كدا
ما بتعرفيش تخلصي منه
اللي تشوفه يا محمد
صديقي الانسان وصديقتي الانسانة
النهاردة معانا تحدي جديد
وتجربة جديدة خالص
زي ما انتم طبعا شايفين
قدامنا على الترابيزة
لا تقولي بقى مطبخ ام خالد
ولا مطبخ ام مالك
النهاردة معانا مطبخ ام مرعي
ابو مرعي
من الواضح كمان
ان هما بيحطوا الطحينة برة التلاجة
بس برضه مشغلة الشغل
اه صوص الرانش
دا بقى بيودي السندوتش في حتة تانية خالص
ما شاء الله العيش طازة واللحمة 
اما البطاطس بقى 
تحس ان هي هشة من برة ومقرمشةمن جوا
ملح قليل زيوت كتير
يا غبي العكس
لو معاكش فلوس تروح دمشق
تعالى خوض التجربة السورية عند ابو مرعي
وفيه خصم خاص لكل عيلة في الحضارة
استخدموا ال  اللي على الشاشة
التوصيل طلقة
التغليف رايق
الاكل طرشامولي
مطاعم ابو مرعي الكوري
 الاكل الحرش
 جوا البق يتفرش
هو دا الكلام
هايل يا سعدني
كدا بقى ما فاضلش غير صورة الفيديو
معلش يا رضا هعملك  من الفيديو كله
بلاش كرنب انا عايز ورق عنب
يلا يا سعدني عشان نصور ال
الا قوليلي طيب يعني
هو ال  دول
بيعملوا الصور دي ازاي يا ريم
بص بقى يا سعدني
انا عايزاك تفرد ايدك كدا
كانك حاضن الاكل
اهي
ايوة
وانت حط ايدك كدا كانك مبسوط
ماشي انا عايزة بقى
الانبساط يبقى على وشوشكم اوي
ايوة
هو دا
صديقي الانسان هو ايه قصة ان ابوك
كل ما يجيب كيلو موز ولا كيلو جوافة
لازم يديك وصلة كدا
بتاعت الاكل ما بقاش زي زمان
هي دي جوافة الجوافة زمان
كنت تشم ريحتها من على اول الشارع
ولا الموز البلدي
ولا العنب يا سلام على العنب
هل ابوك لما بيقولك الكلمتين دول
بيبقى عنده انحياز عاطفي غير مبرر
لايام الطفولة بتاعته
ايام الخير والناس الطيبين
والافلام الابيض واسود
ولا الاكل فعلا بقى صايص وما لهوش طعم
زي ما الراجل دا بيدعي
طيب الاكل لو بقى صايص فعلا
وما لهوش طعم زي ما ابوك بيقول
تفسر بايه يا عم الحاج
ال 
اللي بتجيبه
وتبقى بتعوم فيه من كتر اللذة دا
مش يمكن بقى فيه اكلات جديدة حلوة جدا
لدرجة ان الاكل العادي الطبيعي دا جنبها
اللي هو زي الفراخ واللحمة والخضار
بقى باهت خلاص مش عارفين نحس بحلاوته
مهو اصلك برضه
ايه اللي يوديك تاكل الفاصوليا بتاعت امك
لو ممكن تديها كريب بطاطس بالجبنة السايحة
يكون جابلك ضغط وسكر قبل ما تخلصه
احسن حد يحكيلنا القصة دي
ويفهمنا بالتفصيل هو الاكل زمان كان طعمه ايه
وحصله ايه دلوقتي هو الفرخة
ايوة زي ما سمعت كدا صديقي الانسان الفرخة
الفراخ صديقي الانسان مش بس اكتر بروتين حيواني
البشر بيستهلكوه حاليا في الكوكب
لا دي كمان ممكن تبقى اكتر حاجة فقدت طعمها
واتعملها اطعم ونكهات مختلفة
عشان نعرف ناكلها
الفراخ زمان لحد نص القرن ال20 تقريبا
كانت بتتربى لحد ما توصل 4 او 5 شهور
نكون استفدنا بالبيض بتاعها وبعدين تتدبح
وزنها عند الدبح بقى
كان بيبقى حوالي 700 جرام
ودا قليل جدا
يعني لو الفرخة الواحدة لحد النهاردة
بتكون بالوزن دا
الفراخ هتبقى اغلى من اللحمة صديقي الانسان
انما اللي حصل
انه في وقت الحرب العالمية التانية
انتاج اللحوم قل
فاستهلاك الفراخ زاد عشان يسد الفجوة دي
لما الحرب خلصت كانت الناس متوقعة
ان الوضع الطبيعي هيرجع تاني زي الاول
الناس ترجع تاكل لحمة
لكن فيه شخص ما
قرر ان هو يغير مسار التاريخ
الشخص دا هو هوارد بيرس
مدير المركز القومي لابحاث الدواجن
الراجل دا نظم مسابقة
اسمها فرخة المستقبل سنة 1948
المسابقة دي اتعملت في ولاية ماريلاند
اللي هي زي
محافظة الفيوم بتاعت امريكا كدا
شارك فيها اكتر من 31 الف بيضة
من 25 ولاية مختلفة
والجايزة كانت 10 الاف دولار
للي هيفقس الكتكوت المثالي
طموح بيرس كانت ان مربيين الفراخ
يحاولوا ينتجوا فراخ اكبر
وفيها لحمة اكتر في صدرها ووراكها
وكمان يتحكموا في صفات
زي مقاومة الامراض وانتاج البيض
والاستجابة للتغذية والعلاج
ودا بيحصل صديقي الانسان
عن طريق الانتخاب الصناعي او الاستيلاد الانتقائي
اللي هو اننا ننقي
الفراخ الاحسن ونجوزها لبعض
ونخليها تفقس فراخ احسن هي كمان
عشان نحافظ على صفات معينة في الفرخة
الكتاكيت اللي شاركت في المسابقة دي
اتربوا في بيئة مثالية
واتغذوا كويس لحد ما كملوا 86 يوم
وبعدها اتدبحوا واتشفوا واتوزنوا
واللي فاز بالمسابقة دي كان بول سيجل
اللي كان وزن الفراخ بتاعته حوالي 17 كيلو
ودا كان رقم كبير جدا وقتها
والفرخة وصلتله بتغذية
اقل تكلفة من العادي كمان
بول سيجل دا هيبقى واحد من اهم الباحثين
في صناعة الدواجن في العالم
وهيقدم اكتر من 500 ورقة بحثية
وبسبب الراجل دا
شوربة الفراخ البيضا لحد النهاردة
بقت ما تتشربش
سيجل ادرك اننا ممكن نغير الفرخة تماما
لو غيرنا تغذيتها
وان معدل نمو الفراخ ووزنها
مش قوانين ثابتة
ومع اختيار الديك الصح للفرخة الصح
ممكن جينات الفراخ تبقى بتتغير كل سنة
وعلى ما وصلنا لسنة 1973
بقت الفراخ تكمل الكيلو و07 دول
في 60 يوم بس
بعد ما كانت بتكملهم
في 86 يوم وقت المسابقة
خلاص كدا ولى عهد اللحمة خلاص وانتهى
ونجحت الفراخ صديقي الانسان في غزو العالم
المواطن الامريكي في 2006
بقى بياكل 5 اضعاف كمية الفراخ
اللي كان بياكلها لما المسابقة دي اتعملت
العالم النهاردة بيستهلك
اكتر من 130 مليون طن من الفراخ سنويا
وزن الفرخة في المتوسط بيوصل 2 كيلو ونص
في 35 يوم بس
والاعجب من كدا انها بتستهلك
تلتين الاكل اللي كانت بتاكله زمان
صديقي الانسان البشرية نجحت
في انتاج فراخ خارقة  فراخ
بس المشكلة في كل الكلام دا
اننا عمالين نقول وزنها وحجمها
يعني بنتكلم عن الفراخ بشهوانية غريبة بصراحة
ولكن دا طبيعي
لان الفرخة اللي كانت بتتميز قبل كدا بالرشاقة
بقى عندها صدر عريض ووراك تخينة
بقت كيرفي يعني الفرخة صديقي الانسان
ورجليها بقت صغيرة
لدرجة ان جسمها بيميل لقدام
ما بقتش تعرف تقف معدولة
الفراخ بقت ال بتاع عالم اللحوم
عشان نتخيل اللي حصل في الفراخ
فلو الانسان بيكبر بنفس المعدل
اللي الفراخ البيضا بتكبر بيه
هيوصل 300 كيلو خلال شهرين من ولادته
لكن في كل الدوشة والزحمة دي
انا حاسس ان احنا نسينا حاجة
اه صحيح الطعم
دا اللي احنا جايين عشانه اصلا
للاسف صديقي الانسان
موضوع الطعم دا خد سكة مش حلوة خالص
لو رجعت لكتب الطبخ القديمة اوي
هتلاقي دايما بتقولك
ان الفراخ محتاجة تتساب تكبر
لحد ما تكمل 4 او 5 شهور
عشان طعمها يبقى حلو
بس دلوقتي ما فيش فرخة اصلا بتعيش للسن دا
في ربع الوقت دا بنكون جبنا رقبتها
الكاتبة والطباخة جوليا تشايلد
اللي هي كانت
زي قابلة نظيرة كدا بتاعت الامريكان
في كتابها اتقان فنون المطبخ الفرنسي
بتقول ان صناعة الدواجن عملت شغل هايل جدا
في انتاج فراخ حجمها كبير وسعرها قليل
لكن طعمها بقى زي الحشو اللي جوا الدباديب
والنتيجة انها بقت تحتاج
كميات كبيرة من الاعشاب والتوابل
عشان نقدر نستسيغها
وبتقولك ان الفراخ اللي هتطبخها
لازم يبقى طعمها حلو كفاية
لدرجة انك تستمتع بيها من غير اي نكهة اضافية
الكلام دا سنة 61
يعني الموضوع ما كانش لسة زي دلوقتي
فتخيل بقى لو انت خدت الست دي عندك في البيت
واكلتها نص فرخة مسلوقة هيبقى ايه احساسها
دلوقتي مطاعم ال 
من امريكا لالصين لالزقازيق
بقت بتتفنن وتزايد على بعض في اقتراح
وصفات وتوابل واضافات ومكسات جديدة للفراخ
وانت بتفضل تدور على الوصفة المثالية
اللي هي لو التزمت بيها بدقة
فيه احتمال يعني مجرد احتمال
ان الفرخة يطلع ليها طعم
خد عندك بقى بصل وتوم وخل ولمون
والبهارات السبعة وبابريكا
وكاري ونشا وبيكنج باودر
وزبادي ولبن وعسل وزعتر
وبرداقوش وريحان وبقدونس وكرفس الله
بل بيوصل الامر
لاننا بنحط في تتبيلة الفراخ مرقة دجاج
ودا مش عشان احنا فجاة
اكتشفنا التتبيلات دي اطلاقا
لكن عشان زمان الفراخ كانت فعلا مش بتحتاج
اكتر من شوية ملح وفلفل وزبدة عشان تتاكل
دلوقتي الفراخ لوحدها
ما بقاش ليها اي طعم تقريبا
وبقت قاعدة مستنية التتبيلة والطعم والنكهة
اللي سيادتك هتحطهم على مزاجك
عشان تطلع الطعم اللي انت عايزه
عشان كدا المواطن الامريكي
اللي كان من 100 سنة بيستهلك تقريبا
220 جرام توابل سنويا
خد بالك 220 جرام
النهاردة بيستهلك
حوالي كيلو و600 جرام توابل سنويا
وهنا بقى بييجي الجزء التاني من القصة
صديقي الانسان لو كانت الحكاية
اللي حكتهالك عن الفراخ دي هي الجزء الاول
فالجزء التاني اللي بيكمل قصة الطعم الغريبة
اللي حصلت في القرن ال20 دي هو ال
ايوة صديقي الانسان
انا مش كل حاجة اقولهالك تستغرب
هنتكلم فعلا عن ال
دا اللي هو انت بتروح
تجيبه من الكشك دا هو دا
انت فاكرني جاي اكلمك عن الفراخ وامشي
صديقي الانسان انا جاي معاك في اي حاجة
في سنة 1962 فيه واحد اسمه ارش وست
دا اللي هو يبقى نائب مدير التسويق
في شركة 
اللي بتاعت الشيبسي والسناكس
الراجل دا هتخطر على باله فكرة
هتغير علاقة البشر بالاكل للابد
وهو ماذا لو نجحنا
في اننا نخلي السناكس العبيطة دي
اللي هي شرايح البطاطس ولا شرايح الدرة
يبقى ليها طعم تاني
مش طعم بطاطس ولا طعم درة
لا طعم اكلة تانية اصلا
يعني مثلا تبقى بطعم الفراخ او الطماطم
او الكباب على الفحم او سلطة الحاتي
فكرة وست دي كانت ببساطة
انتاج رقائق درة زي اللي بيعملها المكسيكيين
بس هدفه كان ان طعمها يبقى زي ال
اللي هي اكلة مكسيكية تقليدية
والفكرة دي كانت معتمدة على تقنية
اسمها التفريق اللوني للغازات
او ال 
عن طريق التقنية دي
تقدر انك تحلل عينة اكل في المعمل
وتقدر تحدد الروايح والنكهات
والمركبات الفعالة المختلفة
اللي بتتفاعل مع بعض عشان تنتج الطعم دا
ودا بيسمح اننا نعيد اختراع الطعم دا
بشكل صناعي في صورة نكهة صناعية
ال اللي هو بطعم التاكو دا
بيكسر الدنيا
وبعدها تتوالى الاطعم والنكهات
على مدار السنين
عدد النكهات اللي اتعملت
ل لحد النهاردة
بيوصل ل184 نكهة مختلفة
دا غير 296 نكهة لشيبسي او لايز
النكهات الصناعية دي كانت هي الجزء التاني
من قصة الفراخ اللي حكيتهالك من شوية
النكهات الصناعية ادتنا القدرة
على اننا نقدر نلبس نضارات للطعم
نقدر نخلي اي حاجة
بطعم اي حاجة تانية احنا عايزينها
ونصمم اطعم على مزاجنا
وعلى حسب رغبتنا واحتياجاتنا
وهو دا بالظبط العالم
اللي احنا عايشين فيه دلوقتي
عالم الطعم فيه بقى مستقل عن الاكل
واحيانا الطعم دا
ممكن يتضاف في التصنيع من البداية اصلا
للحاجات الطبيعية اللي احنا بناكلها
زي الالبان والشاي والخضار
والفاكهة والفراخ واللحوم
ثورة النكهات دي
كانت فرصة ممتازة اننا نعوض نقص الطعم
او مساخته اللي حصلت للفراخ زي ما حكينا
لكن كمان لاكلات تانية كتير
يعني في 1997 مجلة الغذاء البريطانية
نشرت دراسة لواحدة اسمها ان ماري ماير
الدراسة دي لقت ان العناصر الغذائية
في الخضار والفاكهة كلها
قلت من التلاتينات للتمانينات
الكالسيوم قل 19
والحديد قل 22
والبوتاسيوم 14
بل ان الست دي رجعت عملت
دراسة مشابهة تاني في 2021
ولقت نفس النتايج
ومش هي لوحدها يعني باحثين تانيين
اكتشفوا الظاهرة نفسها
وسموها تاثير التخفيف
او ال 
الباحثين دول لقوا ان الخضار والفاكهة مثلا
بقى فيهم ميه اكتر
ولقوا ان مكونات كتير انخفضت نسبها في الاكل
سواء فيتامينات او معادن او احماض امينية
والموضوع ببساطة ان الزراعة الحديثة
وهي بتسمد وتروي المحاصيل
بادق السبل العلمية
اللي هي بتركز على زيادة الحجم وتسريع الانتاج
يبدو كدا والله اعلم
ان فيه صفات معينة اتهرست في السكة
زي تركيز العناصر الغذائية
وكل دا عشان ايه
عشان نطلع اجمل واكبر طماطماية
فالطماطم تكبر فعلا ولونها يحلو
ويبقى ليها قشرة قوية كدا ومزهزهة
لكن قيمتها الغذائية وطعمها يبقوا اضعف
النتيجة اننا بقينا في دايرة مفرغة
من انتاج منتجات غذائية
اقل قيمة غذائية واقل من حيث الطعم
وفي نفس الوقت شركات عملاقة
ومعامل كيميا وعلماء احياء واعصاب
وعلم نفس وديموجرافيا
واقتصاد وتسويق وخبراء تذوق
شغالين الله ينور لهدف واحد
تحسين مستوى النكهات عشان نعوض
انعدام الطعم والقيمة الغذائية للاكل
ارش وست اللي اخترع ال دا
كانت فكرته ان احنا اساسا
بندور على الطعم الحلو
صح كدا دا اللي يهمنا في الاكل في الاخر
التقنية ايامه كانت بسيطة
لكن مع تطورها دلوقتي بقت بتسمح للكيميائيين
ان هما يتحكموا في الطعم بصورة دقيقة جدا
عشان يقدروا يطلعوا النكهة اللذيذة التمام
اللي هتجيب رجل الزبون
فيه واحدة اسمها ماريان جيليت
بتشتغل نائب رئيس قسم
الابحاث التطبيقية في شركة ماكورميك
وشركة ماكورميك دي صديقي الانسان
هي اكبر شركة في العالم
في مجال الاطعمة الصناعية
واللي غالبا اكيد حاجة من انتاجهم
دخلت جسمك بطريقة ما ايا كان انت فين
الشركة دي بتقدم دعم فني في موضوع النكهات دا
ل9 من اكبر شركات الغذاء في امريكا
خد عندك بقى
كل الصوصات والنكهات والحركات
المهم ان الست اللي اسمها ماريان دي
بتقولك ان النكهات قايمة اصلا على المشاعر
يعني الشركة لما بتيجي تعمل نكهة جديدة
بتعملها على اساس
انها تناسب التجربة الكاملة للشخص المستهدف
بمعنى ان نكهة التتبيلة
للفراخ المشوية اللي هنا في مصر
هتكون مختلفة خالص عن تتبيلة ال
اللي هتجيبها ام لعيالها في امريكا
لو افترضنا ان شركة ماكورميك دي
عايزة تطور طعم سندوتش معين في مطعم معين
لازم تبقى عارفة مين بالظبط زباين المطعم دا
اعمارهم وحالتهم الاجتماعية ومستواهم المادي
وانواع العربيات اللي بيركبوها وبيطلبوا ايه
وبيعملوا ايه وهما مستنيين الاكل ينزل
وكل دا عشان تحاول ان هي تقدملك
الطعم اللي يوفرلك تجربة الشعور المثالية
فيه علماء وخبراء وكيمائيين
وظيفتهم ان هما يفهموا شخصيتك ويحددوها
عشان يقدمولك
الاشباع المثالي لاحتياجاتك العاطفية
واللي هي واضح انها في كتير من الاحيان
بتبقى جردل ال 
وبعد هندسة الطعم بالطريقة دي
بييجي دور هندسة الصورة
الاكل بيتصور وبيتعرض
باكتر طريقة ممكن ترفع توقعاتك
والتوقعات دي هي اللي بتحدد
اذا كنت هتاكل بنفس مفتوحة وهتاكل كتير ولا لا
ودا اللي لقته دراسة تانية اتعملت في 2008
في جامعة اوريجون
وكانت نتيجتها ان الناس
اللي بتعاني من ادمان الاكل
مش بيستمتعوا بالاكل اكتر من غيرهم ولا حاجة
وانما بس توقعاتهم عن الاكل
بتبقى اعلى من غيرهم
واستجابتهم لصورته بتبقى اقوى
بيبقوا متوقعين ان الاكل دا
هيقدملهم تجربة حسية شهوانية استثنائية
رغم ان متعته اصلا بالنسباله في النهاية
بتبقى زي اي شخص عادي
لكن توقعاتهم هي اللي بتبقى اعلى
النهاردة فيه صناعة كاملة
قايمة على تغذية التوقعات دي وعلى استغلالها
زي اكونتات ال كدا
اللي هي كلها صوصات بتسيح
ولحوم بتتراقص واكل بيطلع دخان وشكل موحد
دايما الاكل كان بيتم التعامل معاه
على انه عورة
وكان اللي بيشوف الاكل لازم ياكل منه
النهاردة الاكل بالفعل
بقى بيحتل مكان كبير جدا في حياتنا المعاصرة
كل خروجاتنا وانشطتنا الاجتماعية
بتدور حوالين الاكل
وما بين كل محلين اكل
فيه محل تالت بتاع اكل برضه
غالبا بتاع  
واللي بيدعم دا اننا بنتعرض
لسيل مستمر من الصور اللي بتشوقنا للاكل
اللي هو معمول بطعم
تم تصميمه واختراعه خصيصا لاشباع رغبتنا
مخ الانسان عنده القدرة انه ياخد
الصورة البسيطة اللي بيشوفها على النت دي
لدبوس فرخة متاكل منه قضمة مثلا
بيطلع بخار
ويحولها لتجربة شعورية متكاملة
يقدر يستنتج منها الطعم والريحة والقوم
كل دا من الشكل واللون وصوت القرمشة
او من التغليف وال والاسعار
فيه مناطق معينة في مخك صديقي الانسان
مسئولة عن ان هي تستعيد
الطعم والريحة المتوقعين دول من الذاكرة
وتديهوملك تاني
فتوقعاتك تعلى ولعابك لا مؤاخذة يسيل
ورغبتك في الاكل يتم استغلالها
صناعة الغذاء في القرن ال20 ولحد النهاردة
نجحت ان هي تفرغ الاكل الطبيعي
من قيمته وجودته
وفي نفس الوقت
نجحت انها تنتج عدد لا نهائي من الاطعم
اللي بتتصمم بصورة متقنة
عشان تغريك وتجري ريقك وتشخلل جيبك
المطاعم دلوقتي
بتعمل اكل يناسب معايير الانستجرام
فيه ابحاث بينت مثلا ان الاكل الملون
بيرفع من تقييم الشخص للطعم
ودا اللي بيخلي اللون
اهم عنصر في صورة الاكل
لانه بيخلق توقع نفسي لنكهة معينة
علاقتنا بشكل الاكل وصورته
ممكن تفسرلك ظواهر كتير
زي ان الاطفال
لما بيتعودوا على ال مثلا
بيكون صعب عليهم ان هما
يتقبلوا صور تانية من الفراخ المقلية
لان هي مش بنفس التركيز والوضوح
اللي اتعودوا عليه
والطفل اللي اتعود يشرب لبن معلب مثلا
مستحيل تقنعه يشرب لبن طبيعي بالقشطة بتاعته
هيقولك احنا مش في زريبة
وبالطريقة دي فكل اشكال الاكل الطبيعي
اللي دايما بيكون فيه شوائب
ولون مش متنظم ومتهندم كدا
بيتحول اكتر واكتر لمصدر نفور
تحت تاثير الصورة المثالية لاكلات
ومشروبات زاهية وملونة وشكلها نضيف ونقي
النتيجة صديقي الانسان
ان الاكل الطبيعي اتقل خيره وما بقاش جذاب
واللي بيشدك بداله
هو اكل اقل بكتير من قيمته
واغلى في تمنه وكمان بيعرضك للادمان
وضع مزري والله صديقي الانسان
ومش عارف اقولك ايه
لكن ما فيش في ايدينا حاجة
غير اننا نفوق من الكدبة اللي احنا فيها دي
مش اي طعم يداعب الحواس يبقى حلو
محتاجين نقاوم دا على اد ما نقدر
وعلى اد ما نقدر نحاول ما نقعش فريسة
لمهندسين الطعم والصورة دول
اللي بيحاولوا يصمموا الاكل
اللي بيشد انتباهك ويرفع توقعاتك
ونصيحتي ليك صديقي الانسان في الحالة دي
انك تحاول على اد ما تقدر
ترجع تاني تاكل اكل حقيقي
اللي هو بيبقى طعمه حقيقي دا
طعم النبات والحيوان
مش الطعم اللي متصنع في مصانع ومعامل
تقولي مش انت لسة قاعد تحكيلي
عن موضوع التخفيف دا
اللي خلى الفراخ ما بقاش طعمها فراخ
وكل حاجة بقى طعمها حشو دباديب
ايوة صديقي الانسان
بس الموضوع مش بالسوء دا برضه
يعني لسة ممكن وصفة حلوة او نفس الست الوالدة
يخلي شوية الفاصوليا
ابرك من ال  او حتى اوفر
ما تقولي صديقي الانسان
بكام ال  دا وانا اعملهولك في البيت
وبعدين ما تخف جبنة سايحة شوية صديقي الانسان
كفاية جبنة سايحة
يعني تعالى نجرب مثلا من الحلقة دي
لحد حلقة الاربع الجاي امنع جبنة سايحة خالص
يلا الحلقة الجاية بقى عايزك تقعد تسمعني
بالبتاوتين وطبق الجبنة القريش
وعن اذنك هقوم انا اطلب كنتاكي
