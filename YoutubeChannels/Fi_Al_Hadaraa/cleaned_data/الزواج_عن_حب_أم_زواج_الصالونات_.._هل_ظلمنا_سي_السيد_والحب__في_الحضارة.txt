لما تقرب
انا باتونس بيك
واما بتبعد
انا باتونس بيك
 وخيالك بيكون ويايا
 لا
لا وردة كتير كدا
هابدا ارقص بشكل غير لائق
ام كلثوم بقى
 بص عليا انا بقى
 قول يا فنان
يا اللي ظلمكم الحب
وقلتم وعيدتم عليه ايه
 يا سلام يا سلام
  قلتم عليه مش عارف
يا ابني انت يا ابني
اسمها يا اللي ظلمتم الحب
ظلمتم
دا هو اللي ظلمنا يا قبطان
يعني انت يا ابني عشان اتجرحت من واحدة ست
هتبوظ اغاني الست
رضا عنده حق يا سعدني
انا مستقبلي
وحياتي وكل حاجة ضاعت بسبب الحب
انت كنت مسافر تتجوز مصلحة
وربنا وقعك في شر اعمالك
طب وانا
ما كنتش عايز حاجة من ريم
كنت عايز استتها واريحها
واعيشها كونتيسة
مهو برضه لازم يكون فيه توافق يا رضا
وريم مش شبهك
 اول اسم من حرفها ايه
 ريم
 واول اسم من حرفي
 رضا
يبقى فيه توافق ولا ما فيش
ما فيش
 الحمد لله
 قصدك ايه يا لا
قصده ان العيب فيكم
يا في حبايبكم
اما الحب
اما الحب
 يا روحي عليه
 يا روحي عليه
ايوة كدا
دوروا على ناس شبهكم
جربوا تحبوا وتتحبوا بنفس الدرجة
تصدق خليتني اخد بالي من حاجة كدا
رضا انت عينك لمعت
هو انت معجب بحد
الصراحة اه
دق الهوا دقة فتحتله باب الشقة
هو دا
انت كدا على الطريق الصحيح
قولي بقى مين
هي مش بعيدة
جارتك اللي في التالت
صغيرة وعسلية
وشعرها اصفر
وعينيها بنية
وبتبادلني برضه نفس النظرات
اسمها ريم صح
ايه دا انت عرفتها ازاي
احنا محتاجين نعالجه بقى
عرف ازاي دا
دا مكشوف عنه الحجاب
صديقي الانسان لسة بنتكلم عن الحب
وحلقتنا النهاردة من القلب للقلب
معانا النهاردة
واحد من اسئلة الحب المهمة جدا
سالنا قبل كدا
هو ليه ما فيش حاجة كدا ولا كدا
النهاردة بنسال لو الواحد في ايده الاختيار
هل يختار يتجوز عن حب
ولا يتجوز جواز صالونات
السؤال الذي حير الشباب والبنات
تحت سن ال30 سنة
وعمرك ما هتقابل حد
الا وكان فكر في السؤال دا بشكل او باخر
وعنده اجابته الخاصة بيه
فيه ناس شايفة انه مستحيل الانسان يرمي نفسه
في علاقة رسمية زي الجواز
من غير ما يكون فيه حب وشغف
بالشخص اللي هو هيرتبط بيه
وفيه ناس تانية شايفة انه عادي يعني
ما احنا كتير من اهالينا
اتجوزوا من غير حب ولا خرا
والحمد لله الدنيا مشيت
وعاشوا في تبات ونبات
وخلفوا صبيان وبنات
وبالعكس والله كتير منهم تجاربهم في العلاقات
كانت انجح من تجاربنا
يعني اه فيه بيوت مليانة مشاكل وخناقات
وطبعا فيه بيوت فيها عنف كمان
لكن فيه علاقات كتير برضه مستقرة
وفيها تفاهم ورضا ومودة
مستمرين بال40 وال50 سنة
حتى لو ما كانش فيها شغف وحب مجنون
تخيل صديقي الانسان 40 و50 سنة
يعني انت لما بتخش علاقة سنتين
بتبقى حاسس انك خلاص بقيت رب اسرة
وعلى مشارف التقاعد
الغريب بالنسبة لجيلنا
ان كل واحد دلوقتي بقى مهتم اكتر
ان هو يتجوز اللي بيحبه
لكن في نفس الوقت برضه
حالات الطلاق والانفصال في الجيل دا بتزيد اكتر
يعني دا تريند عالمي
بس لو خدت مصر بس كمثال
هتلاقي ان حالات الطلاق
زادت من 2009 لحد 2021
اللي هي اساسا فترة مش طويلة يعني
بنسبة 50 تقريبا
ودا طبعا بعد ما تعمل
حساب الزيادة السكانية كمان
فايه طيب اللي بيحصل بالظبط
ولو كانت علاقاتنا اللي بقى الشغف والحب فيها
اهم من اي حاجة تانية مش بتنجح
ليه احنا متمسكين بالحب بالصورة دي
وليه كتير من الاجيال اللي اكبر مننا
كانوا شايفين انه عادي
اهم حاجة العشرة الطيبة
والحب يبقى ييجي براحته بعد الجواز
واحنا داخلين على ال50 كدا ولا حاجة
ما فيش حد يقدر يعبر عن التناقض
بين النوعين دول من العلاقات
زي نجيب محفوظ ما عمل
في الثلاثية الشهيرة بتاعته
بين القصرين وقصر الشوق والسكرية
نجيب محفوظ بيقدملنا شخصية
بقت مشهورة جدا في الثقافة الشعبية بعد كدا
اللي هي شخصية سي السيد
سي السيد دا كان راجل كبير
وله احترامه في المجتمع
اينعم كان برضه ظالم وذكوري وقمعي
وبيقضي سهراته بالليل مع الرقاصات
بس كمان كانت علاقته بمراته امينة
علاقة مستقرة جدا ومعالمها واضحة
هو يقول وهي تنفذ
تسمع كلمته وتحترمها وتخدمه بعينيها
لكن ابنه كمال عبد الجواد
الشاب المثقف كان مختلف عنه شوية
كمال طلع في عالم
فيه فلسفات وتقنيات وصناعات وافكار جديدة
وكان عارف ان العالم اكبر بكتير
من حياة ابوه المحدودة دي
وكمان كانت علاقته بالحب والجواز
مختلفة جدا عن ابوه
فوقع في غرام بنت من طبقة تانية
وفضل يحبها من بعيد لبعيد
مش عارف يصارحها بحبه
لحد ما اتجوزت حد تاني
وهو فضل برضه يحبها بكل رومانسية وشغف
صديقي الانسان عمي وعم عيالي
وعمك وعم عيالك
نجيب محفوظ كان راجل اديب ذكي
وبيعرف يلاحظ كويس
انواع وانماط الناس اللي حواليه
واللي هو شافه دا
كان تناقض بين نظامين اجتماعيين مختلفين
مش بين اب وابنه
سي السيد بيعبر عن نظام اجتماعي
علماء الاجتماعي والانثروبولوجيا
بيسموه النظام الابوي التقليدي
النظام دا قايم على تصور معين
للعيلة والمجتمع والرجل والمراة
وبيدي قيمة كبيرة للاب المسيطر
وبيعتبر ان الطبيعي
ان الراجل يسيطر على اهل بيته
وان الراجل ليه الحق ان هو يقرر مصيرهم
في الدراسة والشغل والجواز
مش بس عشان بيصرف عليهم
لا دا كمان عشان الاب
هو تجسيد لكل القيم الاجتماعية
الصح اللي هو يقول عليه
والغلط اللي هو يقول عليه
وفي نفس الوقت
اذا كان الاب مقصر في حق عيلته
او بياذيهم اكتر من الحد المقبول اجتماعيا
زي ان هو يقتلهم
او يتسببلهم في عاهات مستديمة مثلا
فيه اباء تانية بيتدخلوا عشان يمنعوه
زي رجال الدين وشيوخ العائلات
والقضاة والولاة
والاعمام والاخوال والاجداد وغيرهم
كل الاباء اللي في المجتمع دول
لما تلمهم وتحطهم على بعض كدا
بيشكلوا مع بعض
حاجة اسمها المنظومة الابوية
والمنظومة دي
ما فيش فيها مكان للحب والرومانسية
والمرقعة الفارغة بتاعة شباب اليومين دول
المنظومة الابوية دي كانت هي القاعدة
في معظم التاريخ الانساني اللي نعرفه
لو رجعت لليونانيين زمان
هتلاقي ان مفهوم الحب بين الزوجين دا غريب
او مش موجود اصلا
الجواز كان علاقة فيها حقوق وواجبات والتزام
غير كدا فيه حب الصحبة
اللي بتحس بيه تجاه الاصدقاء
وكمان فيه نوع حب تاني هو اقرب للشهوة
بيكون ناحية العشيقات او بائعات الهوى
والمعتاد كمان في القبائل العربية
واللي ممكن تبقى بتلاقيه لحد دلوقتي
في بعض اجزاء من محافظات مثلا
ان كل شاب بيتجوز بنت عمه هو دا الطبيعي
وغير كدا يبقى استثناء
حتى لو بنت عمه دي اتقدملها راجل من برة
لازم ابن عمها يوافق الاول
لانه المتوقع اجتماعيا انه هيتجوزها
ما فيش حسابات بقى للحب وال
واصلي لقيت يا بوي
هتتجوز بنت عمك يعني هتتجوز بنت عمك
طب ايه اللي اتغير
خلانا حاسين ان الوضع دا مش نافع
وان الجوازات المنظمة دي
مش مشبعة لينا
واننا محتاجين نحب ونتحب الاول
وبعد كدا نتجوز
عالم الاجتماع الالماني نيكلاس لوهمان
في كتابه الحب بوصفه شغفا
بيحاول انه يجاوب على السؤال دا
لوهمان بيقول ان مشاعر الحب الرومانسي
اللي هو مليان هوس وغرام وانتقام وعذاب دا
ما بقاش جزء من حياة الناس العاديين
غير في العصر الحديث
امال قبل كدا كان ايه يا عم الحاج
بيقولك ان الحب دا
كان تجربة كدا على هامش المجتمع
تجربة خاصة بس بالشعراء والادباء
والمتصوفة والمجاذيب والمجانين
لكن ما كانش شعور ليه دور
في حياة الناس العاديين خالص
يعني عمرك ما كنت هتلاقي
فلاح شاب مثلا في العصور الوسطى
بيقرر عشان حبيبته ان هو يمشي بلاد
من غير ميه ولا زاد
زي ما عملت الفنانة شادية
وعمل الفنان محمد منير
ولا كنت هتلاقي واحدة
فضلت تحب واحد من بعيد
وتعيش في الم ومعاناة
لانه مش بيبادلها نفس المشاعر
التجربة دي كانت بتنتمي اكتر
لعوالم القصص والحكايات المسلية
اكتر من كونها تجربة واقعية
الناس بتعيشها يوميا
ومن الظريف بقى ان لوهمان بيقول
ان العرب بشكل ما يعني
لعبوا دور اساسي في اختراع الحب دا
قبل ما يبقى ظاهرة عالمية
تخيل صديقي الانسان
يعني بعد كدا
لما حد يقولك العرب قدمت ايه للبشرية
قوله الحب
الشوق بلو بيف بلو بيف
بس لا بجد فعلا يعني الشعر العربي
من اول الجاهلية لحد العصر الاموي
كان شعر حسي جدا
الصور اللي فيه والاستعارات والتعبيرات
كلها بتدور حوالين حاجات ملموسة
وكان دايما بيوصف اشياء مادية
زي الصحرا والجمال والمعارك والستات الحلوة
ما كانش فيه اهتمام
بالافكار المجردة في المرحلة دي
ودا انعكس على الشعر
اللي بيعبر عن الحب برضه
فتلاقي الاعشى مثلا
بيقول في وصف حبيبته انها
طبعا انا مش هاعملك حصة عربي
بس الاعشى دا باختصار
كان بيوصف حبيبته
بانها بيضا وشعرها طويل وسنانها متساوية
وبيوصف مشيتها برضه بالهدوء
وكلها اوصاف زي ما انت شايف حسية جدا
لكن اللي بيحصل بعد كدا
في العصر الاموي مختلف شوية
هو ان الشعراء بيطوروا اسلوب جديد في الغزل
اسمه الغزل العفيف
وفي الغزل العفيف دا
بتبدا تظهر فكرة الحب العذري
في الشعر دا الحب بيبدا يتحول لفكرة مجردة
مستقلة عن الجسد والجوانب الحسية
لدرجة ان الشاعر بيحب حبيبته
حتى لو كان بعيد عنها ومش قادر يشوفها
لان الحب والحبيبة
الاتنين اتحولوا لشيء مجرد
مش مهم يكون ليه اوصاف مادية
لكن المهم شعور الشاعر نفسه بالحب دا
الفكرة دي بتعجب المتصوفة اوي
والشعراء الصوفيين بيقدمولنا كنز
من ابيات الشعر العذري
اللي لحد النهاردة بغنيه وبنحبه
اسمع مثلا لابن الفارض وهو بيقولك
وابن الفارض هنا باختصار مخل
بيكلم ليلى في اول بيت
وبيقولها ايه النور دا
وبعدين بيكلم سلمى في تاني بيت
وبيقولها باختصار مخل برضه
بالراحة شوية علينا يا شيخة
طب هو الراجل دا يعني
بيحب ليلى ولا بيحب سلمى
ولا بيحب نادية ولا ايه حكايته
صديقي الانسان
حرفيا ولا دي ولا دي ولا دي
هو لا عمره شاف ليلى
ولا عمره شاف سلمى اساسا
المهم بالنسبة لابن الفارض
مش القصة الواقعية خالص
وانما مشاعر الحب المجردة نفسها
وصياغتها والتعبير عنها
خد بالك كمان ان الصوفية
خلوا المشاعر دي جزء اساسي من التجربة الدينية
يعني التدين نفسه بيشتمل
على مشاعر الحب والاشواق والفراق دي
وبالتالي جزء كبير من شعرهم
كان منصب على استكشاف المشاعر دي
وتطوير اللغة المناسبة للتعبير عنها
اللي بيحصل بعد كدا بقى
ان النوع دا من الشعر وافكار الحب اللي فيه
لما بتروح الاندلس
بياخدها هناك مجموعة شعراء
اسمهم شعراء التروبادور
ودول مجموعة من المغنيين والشعراء الجوالين
كانوا بيادوا قصايدهم دي
قدام الملوك والاشراف
في اسبانيا وفرنسا وايطاليا
ودول اوروبية كمان
وهما اللي خدوا
الموشحات الاندلسية والشعر العربي
ودخلوهم في تفاعل
مع ادب العصور الوسطى الاوروبي
والتفاعل دا هو اللي انتج الافكار الاوروبية
عن الفروسية مثلا وعن الحب العذري
والهوس بالمحبوب لحد الجنون او الموت
زي روميو وجولييت كدا
لوهمان بيقولنا بقى
انه لحد المرحلة دي من التاريخ البشري
الحب الرومانسي كان تجربة هامشية
بتنتمي لعوالم الادب والمسرح
اكتر ما هي بتنتمي للعالم الحقيقي
لكن مع بداية العصر الحديث
الوضع دا بيتغير خالص
فبيقول ان الحب
اصبح وسيلة تواصل ضرورية للمجتمعات الحديثة
اللي زينا كدا يعني
وسيلة التواصل دي مبنية على رموز وافكار
ليها عمق تاريخي كبير جدا
العمق دا هو اللي اتكلمنا عنه
واحنا بنحكي قصة الحب
من اول الشعر العربي لحد روميو وجولييت
طيب وسيلة التواصل دي
ايه وظيفتها يا عم لوهمان
وليه بنقول انها ضرورية للمجتمعات الحديثة
ايه اللي خلى الحب يعني
من وجهة نظرك وسيلة تواصل
صديقي الانسان اربط الحزام وامسك كويس
عشان هنعمل شقلباظ فلسفي دلوقتي
الانظمة الاجتماعية القديمة
قبل العصر الحديث وقبل الثورة الصناعية
كانت مبنية على حاجة اسمها علاقات شخصانية
بمعنى ان الناس كلها بتعرف بعض
وبتتعامل على اساس معرفتها الشخصية ببعض
يعني مثلا عم شعبان بتاع العيش
اللي في شارعكم انت تعرفه كويس
وهو موجود في المنطقة من اول ما انت اتولدت
وعندك ثقة فيه وفي العيش اللي بيبيعه
وهو كمان يعرفك كويس ويعرف الوالد والوالدة
وعارف بتاكلوا كام رغيف في اليوم
لو رحت في يوم من الايام تشتري عيش
وما لقيتش عم شعبان
ولقيت مكانه مثلا شخص جديد اول مرة تشوفه
وليكن مثلا عم رمضان
جايز تقرر ما تشتريش
لانك مش واثق في العيش
اللي بيعمله عم رمضان
العلاقة بقى اللي بينك وبين عم شعبان دي
اسمها نظام شخصاني
يعني التفاعلات الاجتماعية اللي بتحصل فيه
قايمة على المعرفة الشخصية
وعلى الثقة اللي اتراكمت بعد سنين
من العشرة والتجربة بينك وبينه
لما بييجي العصر الحديث بقى
النظام دا بيبدا يختفي تدريجيا
ما اختفاش من كل حتة طبعا
لكن الاكيد انه بيتضاءل في معظم العالم
وخصوصا طبعا في المدن
اللي بييجي بقى مكانه
حاجة اسمها نظام غير شخصاني
ان التفاعلات الاجتماعية اللي بين الناس
ما بتعتمدش على المعرفة الشخصية ولا حاجة
يعني انت دلوقتي
بتنزل تشتري منتجات من كل شكل ولون
لكنك ما بتعرفش بالظبط
مين اللي عملك المنتجات دي
وما فيش اي علاقة شخصية بتجمع بينك وبينهم
لا تعرف اشكالهم ولا اسماءهم ولا افكارهم
انت عارف بس
الماركات والبراندات بتاعتهم
لو حصل يعني مثلا انك انت رحت
في يوم من الايام 
مصلحة الكهربا عشان تدفع الفاتورة
وما لقيتش الموظف اللي انت بتدفعله عادة
هتدي الفلوس للموظف اللي قاعد مكانه
ما دام هيديك ايصال انك دفعت
عادي يعني ما فيش فرق
هو دا بقى النظام اللاشخصاني
طب ايه علاقة الكلام دا بقى بالحب
علاقته يا سيدي ان الانسان
حتى بعد ما النظام اللاشخصاني دا انتشر
لسة محتاج العلاقات الشخصية دي لاسباب مختلفة
اهمها ان انت عمرك ما بتكون
فكرة متماسكة عن نفسك اصلا
الا في سياق العلاقات الشخصية دي
يعني انت مش بتفكر في نفسك
باعتبارك شخص متميز عن الاخرين
وليك صفات معينة في الشكل والسلوك
الا لما تحط نفسك في سياق الاخرين دول
وفي مقابلتهم وفي حوار معاهم
لو حياتنا بقى وتفاعلاتنا الاجتماعية
كلها بقت غير شخصانية
كل واحد فينا هيتحول لرقم بطاقته
وخلاص على كدا
لكننا لسة محتاجين نحس اننا اشخاص
وكل واحد فينا متفرد بذاته
مش مجرد وحدة في مجتمع
مكون من وحدات كتير زي بعض
الاداة بقى اللي بتساعدنا
نعمل دا في العصر الحديث هي الحب
قبل الحداثة
كان الانسان بيكون فكرته عن نفسه
لان كل علاقاته الاجتماعية شخصانية
وبالتالي عنده حكاية واضحة ومستقرة عن نفسه
مين هو منين ايه بيميزه ايه بيعيبه
والناس كلها اللي حواليه
متفقين على الرواية دي
وبالتالي ما بتكونش موضع للشك
بعد الحداثة وفي الانظمة اللاشخصانية
العلاقات الاجتماعية كلها بقت عابرة وسريعة
ومش متاسسة على معرفة شخصية
ما حدش عارف حد
وعشان الانسان يبني سردية
وحكاية مستقرة عن نفسه
بيحتاج يدخل
في علاقة شخصية عميقة اوي مع شخص تاني
الشخص دا في المرحلة الاولى من حياتك
بيبقى افراد اسرتك الصغيرة طبعا
لكن دا في سياق محدود
اللي هو جوا البيت
بعد كدا بقى لما بتكبر
اللي بيادي الوظيفة دي في الاساس
بيكون شريك حياتك
اللي بيحفظ اسرارك
واللي يعرف عنك كل تفصيلة صغيرة وكبيرة
واللي بيكون عايزك انت لشخصك
وللمعة عينيك ولطريقتك المميزة في الكلام
دي علاقة اطرافها غير قابلين للتبديل
لو رجعت بيتك في يوم وما لقيتش مراتك
او ما لقيتيش جوزك
ما فيش حد تاني
هيقدر يادي الوظيفة اللي بيعملوها دي
لذلك الحب بيسمحلنا
ندخل علاقات شخصية عميقة
وفي العلاقات الشخصية العميقة دي
نتعرف على نفسنا
ونشوف تميزنا عن غيرنا
خصوصا في عالم ما بقاش فيه
مساحة للتميز دا في المجال العام
وبقى معتمد على ان اي شخص
ممكن يتبدل باي شخص تاني والحال هيمشي
لوهمان بيقول انه مع دخول الحداثة والتصنيع
كتاب الحركة الرومانسية مدوا ايديهم
وجابوا مفهوم الحب دا
من التراث الادبي والشعري القديم
وطوروه وعمموه لحد ما انتشر بالتدريج
في الثقافة الجماهيرية
وبقى جزء من افكار الناس كلها
وبالتالي جزء من تجربة الناس كلها
بقت الناس بترد على الطبيعة الغير شخصانية
اللي بنقول عليها دي بتاعة المجتمع الحديث
بان هما يدوروا على الحب
وفي علاقة الحب دي بيكتشفوا نفسهم تاني
كاشخاص متفردين ومتميزين عن غيرهم
يعني يكتشفوا فرادتهم تاني
في نظام اجتماعي بيحاول بكل الطرق
انه يلغي الفرادة دي ويدمرها
صديقي الانسان هتيجي دلوقتي تقولي
طيب اذا كان الحب حاجة مهمة كدا
واذا كان تاريخه طويل ومعقد بالشكل دا
ليه احنا لحد النهاردة
محتارين نحب ولا ما نحبش
ونتجوز عن حب ولا نتجوز بالحب
الحقيقة انه فيه كذا سبب لدا
اهمهم ان مسيرة التحديث دي
في العالم العربي ما كملتش اوي
يعني احنا عندنا
الانظمة الابوية والشخصانية دي
لسة عايشة
زيها زي الانظمة الحديثة وغير الشخصانية
الاتنين عايشين جنب بعض كدا
فعشان كدا تلاقي دايما
النقاش دا داير عندنا
لكن مهم كمان نقول
انه الحب بالنسبة لناس كتير
بقى موضة قديمة وبطلت خلاص
ودا اللي بتشوفه مثلا لما تفتح انستجرام
وتلاقي ال وال 
والمدربين بتوع العلاقات
بيقولولك تعمل ايه وما تعملش ايه
بيقولك دا  ودا 
ودا تسيبه فورا
واصل الشخص النرجسي والديك الشركسي
وسلامك النفسي اهم حاجة
ومش لازم تبدي اسباب
اللي بيحصل بقى في الحالة دي
ان النظام اللاشخصاني دا بيحاول يتمدد
جوا المساحة الحميمية بتاعة العلاقات العاطفية
يعني حتى دي مش عايز يسيبها لوحدها كدا
ماشية بالستر
بيتمدد جواها بحيث تكون قايمة هي كمان
على مجموعة جامدة من القواعد والتصرفات
واللي يتصرف بالطريقة الفلانية
يبقى تتعامل معاه بالطريقة العلانية
بغض النظر عن مين الشخص دا ومين الشخص التاني
وايه تفاصيل علاقتهم اللي بتخليها مختلفة
ومتفردة برضه عن اي علاقة تانية
المفكر السلوفيني غريب الاطوار
سلافوي جيجيك بيسخر من الافكار دي
وبيقول انها بتفضل
انها تتجنب الالم والمخاطرة اللي في الحب
عشان تقولنا في الاخر
ان الانسان هو افضل عاشق لنفسه
يعني ما ندخلش علاقات مع ناس تانية متفردة
وعندها شخصياتها المستقلة
وانما الافضل والارياح
اننا نكتفي بعلاقاتنا المباشرة مع ذواتنا بس
ويبقى الانسان بيعرف نفسه ومشاعره الفردية
من خلال العلاقة النرجسية دي مع الذات
كان كل واحد مننا عايش في فقاعة لوحده
نصايح الصحة النفسية دي
مش بتوصلنا اننا نحقق اي تفرد فعلي
وانما بس اننا نبقى اشخاص وحيدين
كل واحد مننا عايش في فقاعة مقفولة على نفسه
وبدل ما كنا بندور على علاقة
مع شخص اخر مختلف نشوف نفسنا في مرايته
بينصحونا اننا نعمم
مجموعة من القواعد المجردة على الناس كلها
وتبقى علاقاتنا بالاخرين
بتنظمها نفس القواعد دي بالظبط
مين اللي ياخد ال 
ومين اللي يدفع في اول 
لكن مش مهم ابدا مين الاشخاص
المتورطين في العلاقة دي فعليا
وازاي هما مختلفين عن غيرهم
حرمان العلاقات الانسانية المعاصرة
من الشغف والمسئولية والخيال والمغامرة
اللي كان مفهوم الحب بيوفرها زمان
ممكن يخلي الانسان في العصر بتاعنا
مش قادر يتعرف على نفسه
وما يبقاش قدامه مساحة اصلا
يبني فيها علاقة شخصية حقيقية
ويتعرف على نفسه فيها
غير عند ال
اللي بيدفعله فلوس عشان يلعب الدور دا
يساعده انه يتعرف على نفسه
وعلى مواطن تفرده واختلافه عن الاخرين
ويبنيله حكاية وسردية عن نفسه
يعني بيطلب الحب المفقود
من شخص محترف مقابل اجر
عشان يعرف نفسه ويتواصل معاها
عشان كدا صديقي الانسان
الاجابة عن سؤال الحب والجواز
اللي بدانا كلامنا بيه
ممكن تبقى اجابة متوقعة
او اعقد من اللي كنا فاكرينه
مش مهم انت هتحب وبعدين تتجوز
ولا هتتجوز وبعدين تحب
اد ما المهم ان الحب نفسه في العالم بتاعنا
بقى محتاج اننا نتمسك بيه وندافع عنه
لانه بيادي وظيفة مهمة جدا
في حياتنا الاجتماعية
وهي اننا بنتعرف على نفسنا في مرايته
غير كدا بقى هنلاقي نفسنا
اننا رجعنا تاني لايام سي السيد وامينة
بمعنى ان العلاقة الزوجية بتنظمها بس
مجموعة من القواعد العامة بنمشي عليها وخلاص
صديقي الانسان الدفاع عن الحب
هو دفاع عن الشخصية الانسانية وتفردها
في مقابل التحولات الكبيرة
اللي عايزة تخلينا كلنا نسخ من بعض
صديقي الانسان ما تخافش من الحب
حتى لو فيه الم ومشاكل ومعاناة
لاننا مش ممكن نعيش في بيئة معقمة
ما فيهاش اي احتمال للتهديد
ولا فيها اي مسئولية وصبر وتضحية
ومش القصد انك تتمسك
بالعلاقات اللي بتدمرك وبتاذيك
لا بالعكس دور على ناس تحبك
ولما تحبهم حبهم بجد
وسيبها على الله وما تخافش من حاجة
بس كدا صديقي الانسان نهارك ابيض
انا باحبك برضه على فكرة
اينعم هو حب غير شخصاني
بتاع اليوتيوب دا
بس اهو اي حاجة لحد ما نتقابل
يلا اشوفك على خير
