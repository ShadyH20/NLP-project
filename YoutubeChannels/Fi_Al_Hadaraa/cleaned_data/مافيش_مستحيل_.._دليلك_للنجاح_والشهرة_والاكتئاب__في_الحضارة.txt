حاضر
ما قلنا حاضر
ايه يا ست الكل خير فيه ايه
اتفضل يا استاذ ما تكسفش ايدي عقبالك
 تسلم ايد حضرتك بس ايه دا
 دا حلاوة نجاح ميدو ابني
 الف مبروك بقى في سنة كام
 لا دا جاله درع التيك توك الدهبي
ابني وصل لمليون مشترك عقبال عندك
مليون مشترك عقبالي فعلا
وميدو بيعمل ايه بقى على التيك توك
ايه دا انت ما تعرفنيش ولا ايه
دا انا ميدو اكستريم سفاح بابجي
ايه دا هو انت كمان
اه يوتيوبر برضه ميدو حضارة
وعلى كدا بقى عندك كام درع
كام درع ايه يا ست الكل
انتي شايفاني النادي الاهلي ما عنديش لسة
انا بقى هقولك حاجة
انت تعمل كام تحدي شطة حراقة
وتقعد على حمام السباحة طول اليوم
وان شاء الله ربنا هيكرمك ومتابعاتك هتزيد
 اسمع كلامي وما تنساس تشترك في القناة
 حاضر يا ست الكل حاضر هشترك حاضر
 وما تنساش الجرس
 اه هفعل الجرس حاضر
لا مش الجرس دا الجرس دا
ايدينا وجعتنا من الخبط على الباب
حاضر يا ست الكل حاضر اتفضلي بعد اذنك
 الكباية
 حاضر اتفضلي مع السلامة
مع السلامة بعد اذنك بعد اذنك
 ايه الراجل الرخم دا
 معرفش
 فيه حاجة يا ميدو
 لا مفيش حاجة يلا بينا نمشي ايه دا
ايه الراجل البايخ دا البارد دا
صديقي الانسان العلماء دول
عليهم حاجات غريبة اوي
تلاقي واحد منهم مثلا يقولك
في وسط الكلام كلمة زي العصر البكتيري
اللي هو العصر اللي كانت الامراض البكتيرية
اللي زي الكوليرا والطاعون
هي الامراض اللي بتهدد حياة الناس
قال يعني ايه بيسمي العصر باسم امراضه
مجنون
العصر البكتيري دا انتهى
لما اخترعوا المضادات الحيوية
فيقوموا مسميين العصر اللي بعده
العصر الفيروسي
اللي بتنتشر فيه امراض فيروسية
زي الانفلونزا والايبولا واخرهم كان كورونا
لكنه برضه تنتصر البشرية
ويابى الله الا ان يتم نوره
والعلماء في كل مرة يتوصلوا للمصل المناسب
قبل ما الراس تقع في الفاس
طيب العصر اللي احنا فيه دلوقتي دا
لو جينا نسميه هنسميه ايه
بيونج شول هان الفيلسوف الكوري الالماني
بيقول ان الامراض اللي بتميز العصر دا
هي الامراض العصبية
الامراض اللي زي الاكتئاب
واضطرابات المزاج بانواعها
بس الفرق بين الامراض العصبية دي وامراض زمان
ان امراض زمان كانت بتيجي من برة
يعني تاكل حاجة بايظة تعملك بكتيريا
حد يعطس في وشك يجيبلك فيروس
لكن مرض العصر الحالي دا طالع من جوا
فيه حاجة فضلت تكبر جواك
لحد ما عملتلك كالو في دماغك
طب اشمعنى العصر دا
اللي انتشر فيه الاكتئاب
فيه ناس بتقولك ان الاكتئاب موجود من زمان
بس ما كانوش يعرفوا ان هو اسمه اكتئاب
يعني دي نكتة لطيفة ماشي بغض النظر
اكيد الاكتئاب كان موجود زمان
لكنه ما كانش ظاهرة بالشكل دا
يعني ما كانش سمة العصر زي النهاردة كدا
طب ايه اللي موجود في العصر دا
يخلي الاكتئاب ينتشر بالقدر دا
ميشيل فوكو الفيلسوف الفرنسي
له كتاب اسمه المراقبة والمعاقبة
فكرته الرئيسية
هي ان الانسان عمره ما داق طعم الحرية
فالناس قالوله
ازاي بس ما احنا عايشين في حرية اهو
قالهم لا دي نكهة الحرية
انما الحرية الحقيقية ما حدش فينا عرفها لسة
طب ازاي يا عم فوكو
صديقي الانسان صل على النبي
وكل من له نبي يصلي عليه
فوكو قالك مش الناس في المجتمعات زمان
كانوا بيتحكموا بالقمع والتعذيب
زمان
قلناله اه زمان فعلا
حتى في الافلام القديمة كنا بنشوف
الاقطاعيين معلقين الفلاحين اجدادنا
من رجليهم على الشجر
ونازلين فيهم ضرب بالكرابيج
لحد مثلا لو حد فيهم ما عملش شغله
فوكو قالك اهو دا نفس اللي بيحصل دلوقتي
بس بطريقة شيك شوية
يعني انت ممكن تبقى فاكر
ان انت اللي بتقرر هتختار ايه في حياتك
بس مش دا اللي بيحصل
لانك من ساعة ما بتتولد بتروح مدرسة
تدرس مواد المجتمع هو اللي فرضها عليك
ولازم تذاكرها وتمتحن فيها
ولو ما ذاكرتش وسقطت في الامتحان لا سمح الله
ابوك هيعلقك في الجانش برضه
ولو ابوك راجل عاقل شوية
ممكن يمنع عنك المصروف مثلا
او ياخد منك مفتاح العربية
شوف مع ان امك هي اللي جايبهالك
طيب لما تخلص تعليم هتختار واحدة
من الكليات اللي متفصلة عشان تخدم سوق العمل
فبالتالي انت ماشي على خط مرسوملك
منذ نعومة اظافرك كدا
دا بس التعليم
فوكو ماسك الفكرة دي
وقاعد بقى يطبقها على كل حاجة في حياتنا
ويوصل لنفس النتيجة
يخليك تحس ان عنده حق فعلا
طب لو عنده حق
ازاي الاجيال اللي كانت عايشة قبلنا دي
في المجتمع التاديبي
بالشكل القمعي اللي كان فيه دا
ما كانوش مكتئبين كلهم كدا
زي ما الناس مكتئبة النهاردة
مهو اصل الناس اللي اتقمعوا زمان دول
ما كانتش يعني حياتهم احسن من حياتنا
فليه احنا اللي طول الوقت بيجيلنا
تريجرينج واكتئاب من اي حاجة معدية جنبنا
صديقي الانسان انا بقيت كل ما اجي انكشك
الاقيك بتتريجر على نفسك
ايه اللي اتغير في البني ادمين
خلاهم حساسين كدا
واضح كدا ان تعريف فوكو
بتاع المجتمع التاديبي دا
مش كفاية عشان نفهم بيه نفسنا دلوقتي
يمكن الافكار بتاعت فوكو دي كانت تنفع العصر
اللي بيقولوا عليه عصر الحداثة
انما احنا دلوقتي لا سمح الله
تجاوزنا الكلام دا خلاص
احنا مش في عصر الحداثة احنا في عصر جديد
عصر الحداثة فشخ الحداثة المتاخرة
او عصر ما بعد الحداثة
فما بقاش ينفع حياتنا بس تتفسر
من خلال المجتمع التاديبي بتاع فوكو دا
لان ابوك لو شافك ماسك الكتاب دلوقتي
هيقولك يا ابني ما تسيب لعب العيال دا
وتقوم تعملك فيديو جيم ستريم
على اليوتيوب ولا حاجة يجيبلك 10 دولار
وانتي يا بنتي لؤي بينزل تراك جديد
ما تقومي تعملي عليه تيك توك
يمكن ربنا يكرمك وتفيرلي
عندنا اقساط اخر الشهر
الفيلسوف الكوري الالماني بيونج شول هان
بيتكلم عن المجتمع الجديد
اللي حل محل المجتمع التاديبي دا
مجتمع جديد ما فيهوش نفس النوع دا من التحكم
اللي فوكو بيتكلم عنه
مجتمع ما حدش فيه ماسكلك العصاية
وبيقولك تعمل ايه وما تعملش ايه
وهو مجتمع الانجاز
التكنولوجيا اللي وصلنالها حاليا
خلقتلنا مجتمع ما فيهوش قيود زي الاول
مجتمع مليان بالفرص ومليان بالممكنات
ودا بسبب ان العالم كله
بقى متوصل على الانترنت
الوجود الافتراضي دا خلى كل حاجة ممكنة
كل الاحتمالات واردة تحصل
كل الاحلام ممكن تتحقق في غمضة عين
تنام فقير تصحى غني
تنام ما حدش يعرفك غير ابوك وامك
تصحى الناس كلها تعرفك تبقى مشهور
كل شيء ممكن يحصل في لمح البصر
او ما يحصلش خالص
وبدل ما كان المجتمع زمان بيحركك
من خلال الاوامر والنواهي
انك لازم تدرس العلوم دي
تشتغل الشغلانة دي عشان تنجح
دلوقتي بقى اللي بيحركك هو الممكنات
ما بقاش فيه اوامر ونواهي
بقى فيه حاجات ممكن تحققها
فالمجهود اللي كنت بتبذله زمان
تحت بند الطاعة
النهاردة هتبذل اضعافه
تحت اغراءات ما هو ممكن
يعني لو حاولنا نتخيل
نموذج ناجح في مجتمع زمان
وقلنا مثلا انه فيه راجل سمع الكلام
وذاكر واجتهد وبقى دكتور
وفتح اول عيادة اطفال في قريته
وبقى الدكتور راح الدكتور جه
اكيد الدكتور دا هيكون حاسس بالنجاح والتحقق
لكن النهاردة لو عندك نفس النموذج دا
الدكتور دا مش هيكون حاسس بالنجاح
بالعكس هيكون حاسس بالفشل
لانه مش مشهور ما عندهوش فولوورز على النت
او جروب بينشر فيه نصايحه العلمية
اهو الدكتور دا
لو جه معايا عند بسنتي الحلاق
بسنتي هيطلسقه هو
ويديني انا الاهتمام كله
ليه بقى لان انا اليوتيوبر
هو حياه الله دكتور
ويقعد بقى يزعق
وينادي الواد اللي شغال عنده ويسمع الناس
ويقوله يا ابني فوطة سخنة لليوتيوبر
ياد ما تخلصش ماسك الطمي على وش اليوتيوبر
وبالتالي الدكتور دا
مش هيحس بالتحقق طول ما هو دكتور
محتاج يبقى عنده
نسخة افتراضية ناجحة من نفسه
مش كفاية نجاحه في الواقع
لا محتاج نجاح افتراضي كمان
لازم تبدا تتخيل صورة اجتماعية لنفسك
تاكل مع الواقع الافتراضي دا كمان
صورة انت اللي هتخلقها بنفسك وتنتمي ليها
وتبدا معاها تتحول ضغوط العمل
لضغوط التفكير في الذات
اللي انت محتاجه في المجتمع الجديد دا
هو المبادرة والحافز
انك تقدم نسخة براقة من نفسك
نسخة بياعة تشتغل على تصميم جديد لنفسك
يتيحلك مكان في عالم الممكنات الغير محدودة دا
وعشان نجاحك هيكون متوقف
على وجودك الافتراضي على شبكات الانترنت
فانت محتاج تفكر في صورتك الاجتماعية دي
اكتر بكتير من زمان
واي حاجة بتفكر فيها كتير بتكبر جواك
فمساحة التفكير في نفسك جواك
مع الوقت تبقى اكبر
تبقى متخم بنفسك
عايز فوار عشان تبلع نفسك
ويتبدل الارهاق الجسدي
اللي كان موجود في عصر التاديب القديم
لارهاق روحي ونفسي في عصر الانجاز
محتاج تعيد اختراع نفسك
وما عندكش حد تعرف تميل عليه
وتاخد بنصيحته او تستفهم منه
انت المفروض تعمل ايه في الموضوع دا
لان المبادرة هي العامل الاول للنجاح
الانترنت ما ينفعش فيه التكرار
كل اللي نفع قبل كدا مع غيرك
ما عادش ينفع معاك
العملة دلوقتي هي الجديد
وتفضل تدور جوا نفسك على الجديد دا
لحد ما توصل لمرحلة السام
طبعا وانت قاعد تدور جوا نفسك
على اللي يبيع على السوشيال ميديا دا
تعدي بقى على كل فولدرات ال بقى
تفتكر ابوك لما كل السندوتش بتاعك
وسابك تنام من غير عشا
تفتكر امك لما كانت بتقرصك في فخادك
اخوك لما كان بيحط المسطرة
وتعيط ما انت فاضي بقى صديقي الانسان
ما هي دي نفسك هي دي ذكرياتك
يعني انت هتجيبه من برة ما انت ما تقعدش
تقلب في صفيحة زبالة وبعدين ترجع تقول اف
فبالتالي اما انك تكره نفسك
لانها مش قادرة على انتاج المبادرة
ولان ابوك كل السندوتش بتاعك
او انك تمل من نفسك
من كتر ما اتاملتها وفكرت فيها
كشيء المفروض تلاقي جواه
اللي يخليك تسبق اللي حواليك
دا بيوصلنا لحالة بيسميها بيونج
عدم القدرة على القدرة
بيقول بيونج ان الشكوى المكررة
اللي المكتئبين دايما بيشتكوا منها
بتاعت ان هما حاسين
ان مفيش حاجة ممكنة ومفيش حاجة بتتحقق
دي شكوى عمرها ما كان ممكن نسمع عنها
غير في مجتمع بيقول ان مفيش مستحيل
لانك لما بتشوف بعينيك ان كل شيء ممكن
بدليل انه بيحصل لناس كتير من حواليك
او ناس انت متابعهم على النت
لكنك مش قادر توصله
دا بيادي لانك تتخانق مع نفسك
تشتمها تزدريها
تطفي السجاير في كينونتها تسب لها بال
وما تخرجش من المعركة دي
غير وانت غرقان في دمك اللي انت اهدرته بنفسك
ما حدش كلمك
انت القاضي بتاع نفسك وانت المتهم
انت الجاني وفي نفس الوقت انت المجني عليه
صديقي الانسان الاكتئاب هو مرض
بيعكس حرب الانسانية على نفسها
في ظل مجتمع بيعاني من السرعة الفائقة
في تحفيز الناس المستمر انهم يبقوا احسن
مجتمع بيعاني من الايجابية المفرطة
مجتمع غايب عنه قيم مهمة
زي قيمة التاني والهدوء
وانك لما تبقى قاعد فاضي
بدل ما تستمتع بوقتك دا
تعتبره كواليتي تايم
لا ازاي تلوم نفسك عشان مصلحة قيم تانية
زي الانجاز والمهام المتعددة
والمالتي تاسكينج
وهنا بيضرب بيونج المثل
بواحدة من قيم المجتمع الجديد
اللي اسمها المالتي تاسكينج دي
او المهام المتعددة
ازاي ان المالتي تاسكينج دي
قيمة لا غنى عنها
بالنسبة للحيوانات للبقاء على قيد الحياة
يعني الحيوان اللي بيصطاد فريسة دا
لازم يكون مالتي تاسكينج
مهو محتاج ياكل اللي اصطاده
بس في نفس الوقت
محتاج ياخد باله من اعدائه لا يصطادوه هما كمان
ضروري برضه
دا كمان محتاج يراقب عياله وياخد باله منهم
وبالتالي بيكون الحيوان في الحالة دي
موزع اهتمامه على مجموعة حاجات
ما يقدرش يغفل عن واحدة فيهم
ودي بقى صديقي الانسان
الحالة اللي بيسموها اليقظة الحذرة
اهي اليقظة الحذرة دي
هي اللي بتخلي الحيوانات
ما عندهاش القدرة على التامل
او الاستغراق في التفكير
وبسبب دا
الحيوانات ما عندهومش ملكة الابداع
اهو المجتمع بقى
اللي بيحاول يحلق على كل حواسك
ويكسب من خلال استثمار انتباهك وقت فراغك
جايز يكون مجتمع بيساعدك
في القضاء على الملل
لكنه لولا الملل والفراغ
ما كانش الانسان صنع الفن بانواعه
ولا كان انتج الثقافة
ولا كان وصل لاي اختراع
له الفضل في الحضارة
اللي الانسان وصلها النهاردة
صديقي الانسان فيه سؤال محيرني
انت ازاي ما سالتهوش لحد دلوقتي
احنا اصلا ليه في الاول كنا بنتكلم عن فوكو
يعني ليه قلنا ان المجتمع
كان زمان مجتمع عنف
وبعدين بقى مجتمع تاديبي
وبعدين بقى مجتمع انجاز
مهو الراجل اللي اسمه بيونج دا
باين عليه  وحاطط ايده على البلف 
هل دي محاولة
ان انا اعملك جو فيه مفارقة كدا
واحطلك المجتمعات
على خط الزمن وافرجك عليهم
بدلعك يعني بروق عليك
اقولك لا الموضوع ابسط من كدا
الفكرة كلها ان احنا في العالم التالت
لسة عايشين في مجتمع العنف دا
العنف اللي بيتعرضله
الفلسطيني او السوري او المهاجر
او اي فئة عايشة بدون حماية
وبيتمارس عليها العنف المادي
انما بقى العنف التاديبي
فما زال موجود هو كمان
وبنسب مختلفة بين كل مجتمع والتاني
زي ما وصف فوكو
لا دا اكتر مما وصف فوكو
يمكن بس بما انه فيلسوف بيكتب للعالم الاول
خياله ما كانش مركز
مع المجتمعات المضروبة بالنار دي
لكن اللي حصل ان العالم ما بقاش عالم واحد
ما بقاش فيه مفهوم واحد عن العالم
العالم بقى حواري وشوارع
وطبقات بعضها فوق بعض
لو عشت كافي غيرك شرك
وربنا نجاك من العنف الدموي دا
وما حدش قتلك ولا فجر بيتك
ولا حبسك في معسكر اعادة تاهيل
هتيجي تعضعض معانا في السبوبة المشمومة دي
اللي بيسميها الفيلسوف الكوري الالماني
بيونج شول هان دا مجتمع الانجاز
لكن في بعض الظروف ممكن الواحد يلاقي نفسه
بيعاني من اثار المجتمعات التلاتة دول
مضروبين في بعض
