يعني ايه تبطل يا سعدني قصدك ايه
اسوا عاداتي
قعدتنا الحلوة
دا انا كنت جاي ادوقك خط الانتاج الجديد
قبل ما اعرضه على شارك تانك
تقولي ابطل
بص يا رضا دا قراري
انا زهقت بصراحة وعايز اركز شوية في حياتي
مالها حياتك
مهي رايقة اهي وعايشين في احلى ملكوت
بالظبط
انا عايز اعيش في الواقع بقى
البتاع دا معطلني عن كل حاجة
معطل تفكيري ووقتي وفلوسي
يا اخي حتى علاقتي بالناس
بقى هو اللي بيحكمها
ما بقاش فيه حاجة ابدا اليوم عشانها غيره
وبعدين بقالي سنين عايش بيه وما عملش حاجة
فبناقص بقى
لا دا مش كلامك
دا كلام الدكتور
اللي بييجي على القاهرة والناس
الساعة 10 الصبح في القهوة صح
رضا
انا عايزك تهدا ارجوك
دا انا كنت مسميك الاستاذ محمد فراك
من حلاوة ايديك
لا يا سيدي خلاص
انا هافرك دلوقتي على اكل عيشي
وهالف على بنت طيبة وهادية كدا
ارتبط بيها وربنا يكرمني
طب والنفس
ان لبدنك عليك حق
انا هالعب رياضة
لعلمك ممكن نروح ال مع بعض
نقعد على القهوة
نلعب كوتشينة
هي وصلت للكوتشينة
صحيح
البيزنس بتاعي نجح
بس فشلت في اهم مشروع في حياتي
طب انت ايه رايك
تبطل بكرة وانا بعد بكرة معاك عادي
مش عايز يا رضا قلتلك مش عايز يا اخي
انت بتشوحلي
انت هتشرب
هتشرب
اشرب اش
مش عايز يا رضا مش عايز
 ايه
 مش عايز
مش عايز ابقى زيك يا اخي
ايه هو انا باهرش
خلاص يا رضا امشي دلوقتي ونتكلم بعدين
لا رد عليا دلوقتي
يا عم قلتلك امشي ونتكلم بعدين
ولا بعدين ولا قبلين
خلصت يا صاحبي
خلصت يا حبيب اخوك
 خلصت
 يا عم خلاص امشي بقى
ماشي خلصت
بترمي النعمة على الارض يا سعدني
وسع كدا يا سمير
فيه ايه يا رضا
فيه ايه يا سعدني
انت زعلته
دا رضا حساس جدا
انت ما تعرفش لو قعد لوحده
ممكن يعمل في نفسه ايه
هيعمل ايه يعني يا عم سيبه يغور في داهية
هيعمل ايه
دا ممكن يشرب مخدرات
اه طبعا مهو طفح عليك انت كمان
امشي يا سامح امشي الله لا يسيئك
صديقي الانسان
ليا واحد صاحبي اسمه سيد ملكة
سالته في يوم من الايام عن نفسي
قلتله انت شايفني ازاي يا سيد
قالي يا باشا انا شايفك مدمن متعافي
قلتله متعافي ازاي يا سيد
دا انا باكلمك حتى والجوب في ايدي
قالي لا يا باشا انت مش فاهمني
المدمن المتعافي دا يعني واحد مثلا
راجع من شغله تعبان وعايز ينام
لكنه بدل ما يرتاح بيتعافى على نفسه
وينزل يجيب السيجارتين اللي هيريحوا باله
الله يجازيك يا سيد
يعني الواحد دار بيه الزمن وبقى مدمن متعافي
ويا ريته حتى متعافي من الكيف
لا دا بيتعافى على الكيف
صديقي الانسان ايه اللي وصلنا لكدا
لا غير الواد رضا
يعني سبيستون تنباتلنا بمستقبل باهر
نجاح وانجازات وتحقيق كل الاحلام
وانك في سنك الحالي دا
المفروض تستلم الراية
وتاخذ على عاتقك
مهمة بث الامل في شباب المستقبل
انا شايف هناك
احد شباب المستقبل رافع الراية البيضا
مش دي يا ابني لا مش دي
ايه اللي حصلك صديقي الانسان
انت كان مبني عليك امال كبيرة اوي
وانت كمان كان عندك تطلعات وتوقعات عن نفسك
مختلفة تماما عن وضعك الحالي
ايه المنظر دا والنبي
خليني احكيلك دلوقتي قصة عبد العظيم
واحد صاحبي ما تعرفهوش
رغم ان اسمه يوحي
بانه موظف خمسيني في الاوقاف
الا ان عبد العظيم
هو مواطن ما بعد حداثي نموذجي
شاب عنده 23 سنة زي الورد
بيشتغل ك في واحدة من الشغلانات
اللي المسمى الوظيفي بتاعها محتاج ترجمة دي
وغالبا ما بيبقاش حد حواليه
عارف هو بيشتغل ايه
لكن واضح انه بيقبض كويس
بقوة الدفع الذاتي
بيلفع اللابتوب على كتفه كل يوم الصبح
ويضرب ال في ودانه
ويتجه راسا الى وورك سبيسه المفضل
دقائق في انتظار اوبر
بيستنزفها في شراء علبتين سجاير مستورد
لزوم الشبحنة
وبعدين يعرج في طريقه على ستارباكس
لزوم الروشنة
عارف انه مقاطعة صديقي الانسان
ثم يغرق في العمل التنافسي الحارق
لحد نص الليل
بدون شغف بدون يقين من جدوى حياته
وبالكثير والكثير من القلق والهلع
من فرط الديدلاينات
والفواتير والاقساط والامان الوظيفي
اللي على كف عفريت  وهذه الاشياء
بيقابل عبد العظيم
مشكلتين في غاية التناقض
مشكلتين في غاية التناقض
بيعتملوا في صدر عبد العظيم
محتاج المزيد من الطاقة
عشان يواكب الحياة العملية السريعة دي
وفي النفس الوقت بيلاقي مخه
لا يتوقف عن التفكير والقلق في ساعات الراحة
بل حتى وهو نايم
بكام يا راحة وانا اشتريكي
في نظرية التوتر  
اللي صاغها ميرتون في الاربعينيات
اعاد استخدام مصطلح 
الخاص باميل دوركايم
واللي ما لهوش ترجمة عربي واحدة
هو شيء بين الخلخلة والارتباك والفوضى
وضح ميرتون
ان الاختلال بين القيم والاهداف
اللي بيدفعنا المجتمع ناحيتها
وبين الوسائل المشروعة لتحقيق الاهداف دي
بيخلق عندنا هذا ال
المجتمع بيقولنا ان السعادة نقدر نوصلها
لو حققنا الثروة وبقى معانا فلوس
تكفي انها تسد احتياجاتنا
وتحسسنا بالامان لباقي حياتنا
والعمل والاجتهاد والمثابرة
هما الوسائل المشروعة
المتاصلة في قناعة كل شخص فينا
كلنا عارفين يعني
من جد وجد مش محتاجة
الفكرة اللي قلناها دلوقتي دي صديقي الانسان
اسمها الميريتوقراطية او الجدارة
دلوقتي انت عندك احلام
وعندك ادوات لتحقيق الاحلام دي
وعلى اد ما تشتغل وتجتهد
على اد ما احلامك هتتحقق
الموضوع بسيط 1  1  2
شغل وكد واجتهاد  نجاح وسعادة وامان
لكن مع تدخل سوق العمل
تحاول تقدم السبت وتكد وتجتهد
وتبقى قاعد في انتظار الحياة المثالية
اللي المجتمع وعدك بيها
بتكتشف ان طبيعة نظام العمل دا
مش بيقدم غير فرص محدودة جدا
للحياة المثالية دي
الفرص المتاحة
اللي تقدر تحصد منها الثروة والامان
اقل بكتير من اعداد الناس
اللي بيتنافسوا عليها
الموضوع عامل زي تنافس الحيوانات المنوية كدا
للوصول للبويضة
ما فيش مكان غير لحيوان منوي واحد بس
مع ان اللي بيتنافسوا ملايين
ومع اول واحد فيهم هيوصل
هتقفل على الباقيين
وهيبقى مصيرهم الفشل
استاذ علم الاجتماع رام اهوجا
بيفترض ان الفجوة
بين اللي البني ادم مننا عايزه
وبين اللي يقدر عليه
بيسبب للانسان 3 ازمات
عدم قدرة الفرد على التكيف مع نفسه
وعدم الشعور بالالتزام ناحية المجتمع
والانفصال عن البشر والجماعات المحيطين بيه
وعن العالم ككل
صديقي الانسان الغلبان
ما اشد حيرتك بين ما تريد وما تستطيع
لكن ايه سبب الاختلال الرهيب دا
تعالى نجيب الحكاية من الاول
المشكلة كلها بدات مع عبد العظيم
لما قطعوا الحبل السري
بمجرد قطع الحبل السري
المفروض يصبح الانسان ذات منفصلة عن امه
لكن في نفس الوقت
بيفضل مرتبط بيها ومعتمد عليها لفترة طويلة
تشيله وترضعه وتهشكه
وفي الوقت دا
العالم بالنسبة للانسان كله بيبقى هو نفسه
العالم كله هو نفسه دي
وادراك الانسان لانه فرد في عالم كبير
او كونه يبطل خلط
بين ذاته وبين العالم دا بتحصل ببطء
وبتتاثر باسلوب التربية
اللي ممكن يسرع العملية دي او يبطاها
وبتتاثر بالمحظورات والاحباطات
اللي بتحطها الام والاب والبيئة والمجتمع
في وش عملية نضوج الطفل دي
لكن عاجلا ام اجلا وبمزاجه او غصب عنه
بيتحرر الطفل دا من الروابط دي كلها
وبيعرف نفسه كفرد منفصل
ممكن هنا بقى نقول ان فردية الانسان الحديث
كانت واقفة على حبل سري
رابط كدا ما بينك وما بين العالم
اينعم بيحد من حريتك وحركتك
لكنه بيمنحك شعور اصيل بالامان والانتماء
وانك ليك جذور ثابتة
ممكن نسميه
شكل من الارتباط بالروابط الاولية
انت طول ما انت مربوط بالروابط الاولية دي
فردانيتك بتبقى مش كاملة
الروابط اللي ما بتسمحش للطفل
بالابتعاد عن امه
شبه الروابط اللي كانت بتربط الانسان
بالطايفة الدينية والقبيلة والقرية والذي منه
بمجرد ما بتنقطع الروابط دي
يلاقي الفرد اول مهمة في وشه
هي العثور على الشعور بالامان دا من جديد
واعادة غرس نفسه لا مؤاخذة في العالم
ما انت فرد بقى زي ما قال تامر حسني
هيدور على الامان والحب بتاع زمان
الروابط الاولية كانت بتديك الامان واليقين
والاحساس بالاتحاد والتكامل مع العالم
من بعدها على اد درجة احساسك بفردانيتك دي
هتحس بانفصال ذاتك عن العالم
ويلاقي الانسان نفسه لوحده
في مواجهة الشعور الطاغي والمهيمن بالتهديد
نتيجة الانفصال
واللي بيتترجم في صورة الوحدة والعجز والشك
في دوره كانسان في هذا الكون الفسيح
والشعور بان وجوده لوحده كدا
بلا جدوى ولا يحمل اي معنى
استمر صديقي عبد العظيم
كتور مثالي في ماكينة الحياة
بيشتغل طول الاسبوع بل طول السنة
في بحث مضني عن السعادة في الظاهر
لكنه اصبح مقتنع داخليا
ان اقصى سعادة ممكنة
هي التخفف من الالام
بينما ذلك الشعور المثالي
اللي بنقرا عنه في الروايات
هو من خيال الكاتب
واي تشابه بينه وبين الواقع مجرد اسهال فكري
الفيلسوف والمحلل النفسي الالماني
الراجل الكبارة اللي اسمه اريك فروم
بيقول ان الانسان
لما افلت من المملكة الحيوانية
واترقى وخلص لنفسه عالم بتاعه لوحده
انفصل عن الطبيعة
لكنه في نفس الوقت لسة جزء من الطبيعة
دا كان سبب شعوره العميق بالقلق
ورغبته الابدية
في الالتحام مع الطبيعة مرة اخرى
لكن هيهات يا لا يا انسان
الانسان صديقي الانسان
يعتبر الابن العاق للطبيعة
وفي كل الاديان الابراهيمية
بنلاقي ان الانسان محروم
من العودة لهذا الفردوس مرة اخرى
ودا اللي بيفسر شعوره الدائم
بالاثم والذنب والخطيئة
وبالتالي اكبر احتياج للانسان
هو انه يتغلب على شعوره بالانفصال
وانه يهرب من سجن عزلته من العالم
اللي هو جزء منه في الاصل
وعلى حسب العصر اللي انت عايش فيه
والحضارة اللي انت جاي منها
بتختلف درجة الشعور دا عند كل انسان
في العصر الحديث مثلا
الانسان وصل لاعلى درجة
من احساسه بانه فرد ضئيل
وان العالم اكبر منه بمليارات المرات
وعلى اد ما الانسان
بيحس ان هو صغير اوي في عالم كبير
على اد ما بيزيد عطشه
لاتحاده مع العالم دا بنفس الدرجة
فوصل لاعلى درجة هو كمان
بس مش دي العقبة الوحيدة صديقي الانسان
المشكلة الاكبر ان العالم هو كمان
يعني بيبصلك لا مؤاخذة
بصة مش حلوة مش اد المقام
والسبب في دا
راجع لتاثير التكنولوجيا على حياتنا
ما فيش مرحلة سابقة من حياة الانسان
الا وكان بقاؤه وامانه
بيعتمدوا على الشغل البدني والعقلي مع بعض
لكن في حين ان مع بداية الثورة الصناعية
بقت الالات هي العامل المهم
في الشغل والانتاج
ودا اتكلمنا عنه كتير
فبعد ما كان الشغل بيحتاج دراعك
مع زقة صغيرة من عقلك
بقى الشغل بيعتمد في الاساس على عقلك
مع زقة صغيرة من دراعك
وبقى راس المال النهاردة
بيعتمد على الابداع اكتر
زمان كان بيعتمد على العضلات
والنهاردة اصبح المخ والعضلات
ولو عندك حاجة في السكة حيلتك كمان
هاتها اهلا وسهلا
الالة بتمتلك قدرة غير مسبوقة
على شفط كل ما هو نافع عندك
الحقيقة العالم الحديث اصبح بيئة سامة
محكومة وحاكمة في نفس الوقت
بقوانين تفوق طاقتنا وقدراتنا
فاحنا حتى لو جدلا خرقنا المنطق دا
ومشينا عكس الاتجاه
وحاولنا نرجع الطفل عبد العظيم لرحم امه
اللي بيتحرق شوقا للعودة اليه
او حاولنا نعيد اتصال
الانسان الغارق في الفردية دا
بعالمه اللي انفصل عنه
هنصطدم بعجز الانسان نفسه
عن انه يجاري العالم دا في سرعته ونشاطه
ال بتاع مستقبلات دماغنا كبشر
مش متماشي مع قوة وسرعة وكفاءة
ال بتاع المرسلات
اللي هو الانترنت والاعلانات
والفيديوهات والصور والمعلومات
وكل حاجة بلغة صفر وواحد
معروضة قدامك على شاشة
مش بس مش متماشية عادي
لا دا احنا صغيرين اوي يا سيد
العالم الحديث بيتميز بالتنافسية
والضغط والتوتر والتسارع
والاستنفار الدائم للمشاعر والمحفزات
ثقافة العالم النيوليبرالية
بتتغذى على التنافسية هي كمان
بيساعدها في دا النظام التقني
اللي قدر يكثف المعلومات بشكل غير مسبوق
ويكورها ويرميها في المخ البشري
زي ما انا باعمل معاك كدا صديقي الانسان
وارمي براحتك فاضية جوا
فرانكو بيراردي
الراجل اللي احنا بنحبه اوي هنا في البرنامج
بيشبه في الحالة دي
الاستنفار الدائم للمخ البشري دا
بانه محطوط بين مطرقة التنافسية
وانه لازم يجتهد عشان ينجز اللي وراه
وبين سندان المحفزات الكتير اللي مشتتاه
والمعلومات الكتير
اللي محتاج يعرفها ويتعلمها
بيشبهنا ويكاننا في حالة صعق كهربائي دائم
هذا الصعق الكهربائي
اللي ممكن يتترجم حاليا في صورة انسانية
على شكل ارواح مفزوعة
وعقول شاردة او جائحة هلع
ولحد فترة قريبة كانت كلمة هلع او 
جزء من الخيال الادبي
لكن ما كانش ليها حضور اوي في حياتنا
النهاردة اصبح الهلع ظاهرة تدعو الى الهلع
وهي اللي بيفقد فيها الانسان
السيطرة على نفسه او على جسمه
تسارع ضربات القلب بقى وضيق التنفس
وممكن الاغماء والشلل
الانسان المعاصر عامل كدا بالظبط
الاقتصاد مرن وبيقولك انه
يمكن استبدالك بشياكة في اي لحظة
هتغفل فيها عن المطلوب منك
بدون ما يكون مهتم بتامين حياتك
الاجتماعية والنفسية والصحية في المقابل
كل دا صديقي الانسان
جنب ان دماغنا بقت دايما مثارة
ومع الاثارة اللي عايشين فيها دي
بقينا بنفقد تركيزنا واهتمامنا
في ثواني معدودة
او ما بنبقاش قادرين على الانتباه
مع اي شيء مش مثير كفاية لانتباهنا
يعني مثلا خلي طفل ماسك موبايله
وفاتح اليوتيوب
وحاول تلفت انتباهه لاي شيء تاني في حياته
هيبهرك باللامبالاة
ناحية اللي انت بتحاول تصرف انتباهه بيه
لان اللي في ايده مثير اكتر بكتير
من اي حاجة تانية مفيدة انت عايزه يعملها
وجنب احساسنا بضيق الوقت
اللي بنحس معاه ان ما فيش وقت لاي حاجة
فاي شيء بتحس انك محتاج تعمله في اسرع وقت
وان كل الحاجات المتاخرة دي
هتجري وراك يوم القيامة
تكتشف ان احنا  او فايقين اوي
العالم كله 
فايقين ومستثارين ومتحفزين
اكتر من اي جيل في التاريخ
وفي نفس الوقت النظام المتحكم في حياتنا
اسرع واقوى من قدراتنا بفرق شاسع
ادمغتنا على وضع الاستعداد
حتى واحنا نايمين
وبرضه ال اسرع واعنف من استيعابنا
فبالتالي ايه العمل
وجه الحياة بيتغير 180 درجة
لما عبد العظيم بيجرب الحشيش لاول مرة
هتقولي مين عبد العظيم دا
ما قلتلك صديقي الانسان
واحد صاحبي ما تعرفهوش
في احدى جلسات الكيف
التي لا تخلو منها شلته
ظهر الحشيش
كاغراء لا يقاوم في طريق عبد العظيم
اللي اصبح لا يكترث لاي شيء
ورغم انه كان في سن اكبر نوعا ما
من انه يخضع للتجربة دي
من باب الطيش واتخاذ القرارات الغير محسوبة
لكن مين قال ان في لحظات الياس
بيكون للمنطق صوت
فجاة وبعد تغلغل الدخان في النغاشيش
واخد بالك
شعر ان كل خلية في جسمه بتزغرد من الانبساط
انسجم في جو من الالفة والانس والضحك
على اي حاجة وكل حاجة
ومع تتابع الانفاس اتسع نطاق الرؤية
وتلاشت الحواجز الوهمية
اللي الحياة الحديثة قيدت بيها تفكيره
واكتشف عبد العظيم ان مخه
اللي هو كان توهم انه خلاص جاب اخره
اكتشف انه قادر على المزيد والمزيد
ولسة ياما يا هبة
والمستقبل اللي كان مغشلق تماما
بقى مزهزه ومشرق زي الشمس
ازال الحشيش الضباب من على عينيه
وذلل في طريقه كل العقبات
اصبح بيفكر في الامور بوعي
غير الوعي البؤري المعتاد
وعي اشبه بوعي الطفل
بتصيبه الدهشة تجاه كل شيء بيخطر على باله
رغم ان كل حاجة قبل كدا
كانت بتبعث على الملل
ثم ايه القدرة الخارقة دي
اللي احيت في نفسه الميتة
الامل والتطلع للمستقبل
وفي نفس اللحظة منحته استرخاء وطمانينة
بان كل شيء بخير
واللي مش بخير هيبقى بخير عافية
نشطت فصوص الابداع في مخه الكسلان
وظهر لكل مشكلة حل من تحت الارض
ولما روح البيت
استمتع بشوية كوسة بايتة في التلاجة
كالذ ما يكون
وسال نفسه يعني ازاي عمره ما اكل
كوسة في حياته بالحلاوة دي
واختتمت الليلة التاريخية
بنومة تاريخية برضه
بدون كوابيس ولا احلام يعني موتة صغرى بجد
استيقظ عبد العظيم
في اليوم التالي كانسان جديد
انسان نشيط متحفز
لكن مش بحافز الخوف من الديدلاين والفواتير
ولكن بنشوة شخص لسة مبيتة معاه
ولسة قادر يشوف جانب رائع في كل حاجة
وعنده ثقة غير محدودة
انه يقدر يتغلب على الجوانب المزعجة والمقرفة
فصل جديد في حياته
بيبتدي على اجنحة من الدوبامين
وبعد يوم مثمر من العمل
تفجرت فيه مكامن الابداع
وهطلت عليه الافكار من حيث لا يدري
منح عبد العظيم يومه تقييم 10 من 10
اداء عال العال يا عبد العظيم
الله ينور
والمكافاة كانت التوجه فورا لقعدة الحظ
ومع شعشعة الحشيش في نافوخه من اول نفسين
ايقن صديقنا انه عثر
على اكسير الحياة خلاص كدا
الحشيش هو الحل
واستغرب نفسه
ازاي ضيع كل الوقت دا من حياته
بيهاتي في خرا والحل السحري قدامه
وازاي كان بيلوم على صحابه
تفضيلهم للقعدة والسهر على اي شيء اخر
احلى مسا عليكم يا رجالة
دا انا اللي كنت مغيب فعلا
وبدافع من الحرص على الوقت
والالتزام بالشغل
ادرك صديقنا عبد العظيم
ان هو ما عندهوش رفاهية
ان هو يضيع 3 ل4 ساعات كل يوم على القعدة
رغم انها قعدة حظ والله
وطبعا اقتصار الشرب على ال
عبط محض
لاسيما وان الحشيش منح للحياة طعم من تاني
بيتجلى في الشغل بروقان ومزاج
والراحة بروقان ومزاج برضه
وبالتالي اصبح الشرب منفردا لا مفر منه
كمان اصبح ال  بلا معنى
مين ممكن يتحفز من منظر شباب
مكب على اللابتوبات وعنده الحافز الاعظم
هيا عبد العظيم لنفسه
قعدة ولا اروع في البيت
شايك قهوتك حشيشك بفرتك
كل شيء في المتناول
ولاول مرة يدرك
ان اغاني احمد عامر مش نشاز
وانها تصلح ك هايل
وانت على السقالة بتشطب السقف
او وانت امام اللابتوب بتشطب ال
اريك فروم بيشاور على واحدة
من محاولات الانسان الحديث
للاتحاد مع العالم وقهر الشعور بالانفصال
بيتكلم فروم عن حاجة
اسمها الوحدة العربيدية او الاتحاد العربيدي
ما معناه ان انا مثلا
حاسس بالانفصال عن العالم قدامي اهو
طب ايه وكمان يعني
مش عاجبني السرعة اللي العالم دا بيلف بيها
لكن اتوقع يعني مجرد توقع
ان العالم نفسه لو اختفى
هيختفي الشعور بالانفصال دا
دي الطريقة السلبية لقهر الشعور بالانفصال
عن طريق تعاطي المخدرات
واللي بيختفي معاها العالم الخارجي
بحباية او كبسة ولاعة
في الحالة دي الانسان مش هيحس بالانفصال
لانه مش منفصل عن حاجة
العالم تلاشى بالفعل
لكن المشكلة ان شعوره بالانفصال
بيرجع يتضاعف بعد ما التجربة تخلص
وبالتالي يضاعف الشخص معدل الهروب وحدته
ويزود المعدل والكمية
ودا يفسر استخدام
الانواع المخدرة والمسكنة والمهدئة والمهلوثة
زي الزاناكس والهيروين والكيتامين
والحشيش اللي عامل نفسه حشيش
وهو فعلا حشيش
لكن عليه حبة كيتامين
ان لم يكن كيميا ارخص كمان
بيقول بودلير عن الحشيش
طب يعني ليه لحد النهاردة
العالم ما بيشتريش
من الراجل الكبارة اريك فروم دا
لو المخدرات هي طريقنا للعودة للجنة
اللي اتطردنا منها
ليه بيحرموها طب ما يرخصوهالنا
صديقي الانسان انت بتقول فيها
العالم فعلا بدا يعيد النظر
في تعامله مع المخدرات كجريمة
تجريم المخدرات اصلا
والصورة المنحرفة وغير الاخلاقية للتعاطي
ما ابتدتش تقريبا غير مع دخولنا القرن ال20
على حسب استاذة الاقتصاد بجامعة لندن
فيرناندا مينا
يعني المخدرات كفكرة موجودة مع البشر
من وقت اكتشاف الزراعة تقريبا
والانسان تعاطاها
بحافز تخفيف الالم والشعور بالسعادة
لاسباب طبية وترفيهية وروحانية وهروبية
لكن تظل كل حواديت التاريخ
عن انتشار المخدرات
حالات فردية ان جاز التعبير
اقصد انها كانت حالات لجماعات او شعوب معينة
مرتبطة بظرف تاريخي او اجتماعي معين
ودا اللي بياخدنا تلقائيا لسؤال منطقي
لمصلحة مين تجريم المخدرات
في اللحظة اللي اصبح فيها الانسان
بيتجه للمخدرات باختلاف انواعها
كطريق وحيد اوحد
عشان يقهر انفصاله عن العالم
عشان يستعيد الحالة المثالية
اللي اتخلق عليها
حالة الطفل المتصل بامه بحبل سري
ومش بس لاسباب طبية وترفيهية وروحانية وهروبية
لا دا لسبب اقوى من كل دا
انه محتاج يعيد اتصاله بالعالم مرة تانية
اكتر من اي وقت فات
لان الانفصال اصبح اعنف وابعد
من اي وقت كمان
عملية مزامنة الانسان
مع العالم دي واتصاله بيه
بدون مخدرات بقت ضرب من الخيال
وسواء الشخص بياخد مخدرات
عشان ينفصل عن ال او يلحقه
فاحنا محتاجين نبص للموضوع
بشيء من التعاطف والمرونة
الانسان بقى اقصى طموحه ان هو يبقى زي الناس
لكن صديقنا عبد العظيم
كان واقع في مازق مع ذلك
تناقض رهيب بين القناعة اللي وصلها
بعد تجربة الحشيش
وبين ال البشعة عنه
اللي بتوصل لحد التجريم
ولانه مش بصمجي يعني
وبقليل من ال والمفهومية
اكتشف الغلطة فين
الحياة الحديثة رفعت التجريم
وغيرت من نظرتها
لممارسات كتير كانت مجرمة سابقا
زي المثلية الجنسية
والافضلية العرقية والفوارق الطبقية
لانها في نظرهم بقت دقة قديمة
ومش ملائمة لقيم النهاردة
بقى فيه مرونة اكتر
في التعامل مع الموضوعات دي
وفي نفس السياق دا في نظرهم
فالاستمرار في النظر للحشيش والمخدرات كجريمة
كانه بقى شيء مش ملائم هو كمان لروح العصر
المالوف زمان اصبح محل نقاش دلوقتي
واليقينيات القديمة طلعت بتتلاشى عادي
والانحراف اختيار فردي
ما يجعله حق من حقوق الفرد
وانتهاكه تعدي على الفردية والحرية
واولا واخيرا صديقي الانسان
لو حلال ادينا بنشربه
ولو حرام ادينا بنحرقه
بس كدا خلاص
عبد العظيم اصبح متسق مع ذاته
ومنسجم مع العالم والطبيعة الام اخر انسجام
بل ويملك الحافز والشغف
لتسوية المنافسين بالاسفلت
دون انتقاص ذرة من روقانه وانبساطه
عبد العظيم اصبح سوبرمان
صديقي الانسان ال  بتخلص هنا
وفي الدقايق القادمة
هنبدا نشوف الوجه الاخر للتجربة
انت فاكرني لسة مكتشف
فوايد الجوبات النهاردة ولا ايه
وكما ان لكل سوبرمان
كريبتونايت يوقفه عند حده
فان عبد العظيم بعد فترة
بدا يكتشف الكريبتونايت
اللي هيشلفط سعادته الوهمية
وينزله من برجه العاجي للارض معانا هنا
تعالى ايوة خش هتجيبك مش انت
ايوة انزل على جدور رقبتك بقى كدا تمام
خليني الاول اخدك
في رحلة  اوي مع مخ الانسان
مخنا صديقي الانسان بيتكلم لغة واحدة بس
الحاجة اللي هي ال
والمكافاة اللي هي ال
الاحتياج هنا هو البحث
عن حالة السعادة المتخزنة في الذاكرة
والمكافاة في حالة تلبية الحاجة
هي الدوبامين والانبساط
خد بالك
دا اهم  في المخ بدون مبالغة
ولازم يفضل في حالة اتزان
لكن كما قال الاستاذ نجيب محفوظ
بيتحول التعاطي من سلوك مدفوع بحافز
الحافز اللي هو
المكافاة المنتظرة يعني من المخدر
لسلوك معتاد منفصل عن الحافز
لسلوك قهري لا يقاوم
دا تطور اوتوماتيكي مش بمزاجه
وما لهوش علاقة بالكمية اللي بتبدا بيها
ومش بس كدا
الاستهلاك المفرط للمكافاة او ال
اللي هي حاجة المفروض ان هي
بتتفرز في دماغك بكميات محدودة
وانت طبعا ما صدقت وشغال بحث عن المكافاة
كانه حرامي بتدور عليه
دا في الاخر بيادي
لتعطيل نظام ال او المكافاة دا
وتنشيط نظام ال لاقصى درجة
دي اللحظة اللي فيها حياتك صديقي الانسان
كلها بتتمركز حوالين المخدر
وهي نفس اللحظة اللي هيخونك فيها
لانه ايا كان هو ايه
بييجي هنا
ويفقد قدرته على اشعارك بالانتشاء
ويكتفي بانه بس يا دوب
يرحمك من المشاعر الحتمية
اللي زي الالم والحزن والقلق والهلع
او كما قال احدهم
كانك شايل صخرة فوق دماغك طول الوقت
لمجرد انه في اللحظة اللي هتنزلها فيها
هتشعر ببعض الراحة
بتبدا رحلة الانهيار الحتمية
لما بيعجز ال
عن ايصال عبد العظيم للنشوة المعتادة
والاعتياد هو كلمة السر طبيا حتى
الدوبامين اصله عزيز النفس شوية صديقي الانسان
لما بيلمح منك بوادر اعتياده وتوقعه
بيختفي ما تعرفلهوش طريق جرة
ولو انه بمنطق حساب العوايد والخساير
المفروض عبد العظيم كان يقف هنا
لكن زيادة الكمية
وضرب بال عرض الحائط
منطقي جدا من وجهة نظر الدوبامين
واللي في سبيل استعادته
هيختار صديقنا الحاجة اللي هتمنحه
سعادته المسلوبة وهي زيادة الكمية
وبس كدا
الخيط هيفضل يكر لحد ما البكرة تخلص
كل مرة هتسال عبد العظيم
عن الكمية اللي محتاجها عشان يستعيد انبساطه
هتكون اجابته المزيد
ومهما كانت الكمية اللي معاه
هيفضل في رعب انها تخلص
رغم تاثير الاعتياد والاحتياج الادماني
لكن يظل الحافز الاعظم
هو استعادة التجربة المثالية
اللي جربها اول مرة
الحنين لاول جوب
دا الفرق بيننا وبين الحيوانات
صديقي الانسان في كل مرة هيولع الجوب
هيكون بيبحث فيه عن سعادة اول مرة
الفردوس المفقود اللي مش هيشمه تاني
ولو بلع اجزخانة
المخدرات في حالة عبد العظيم
كانت تغريدة البجعة الاخيرة
في حياة مضلمة تماما
توهم بتاثير فقدان الامل انه عثر على مبتغاه
لكنه في الواقع استغرق في وهمه
لحد ما ضيع الشيء
اللي كان بيدور عليه في الاصل للابد
الامل في ذمة الله
صديقي الانسان
ليه الناس عيطت لما مات
هل ما يعرفوش انه شخصية مش حقيقية
طب هل ما يعرفوش انهم في سينما
وان دا مجرد فيلم
طب هل البرشام سايق
ايه يا ترى نوعية المشاعر
اللي ذرفت من فرطها الدموع دي
هل الناس دي حزينة فعلا
ولو اه ليه بتنتهي مدة صلاحية المشاعر دي
بعد الخروج من السينما
وما بيروحوش يوزعوا رحمة ونور
على روح المرحوم مثلا
هذا ما يعرف
بالتعطيل المتعمد للتفكير المنطقي
او القفز عمدا في مية المخلل
وهي الحالة اللي بتتمكن عقولنا فيها
من وضع التفكير المنطقي على ال
او الاقتناع بان الموقف دا مش حقيقي
والسبب هو فعالية الطريقة دي
في توليد مشاعر غير معاشة في الواقع
ولكن خد بالك مع وعد بالقدرة
على الانسحاب الفوري من الموقف
بمجرد ما المشاعر المصطنعة دي
تخرج عن الاطار او تهب من المخرج يعني
تعطيل التفكير المنطقي دا
بيمنحنا تجربة غنية مش قادرين نعيشها
وبيسمحلنا نختبر مشاعر
يمكن متحرمة علينا في بعض الاحيان
وفي حالة المخدرات
عقولنا بتدينا اجازة مفتوحة
من المنطق والوعي بالحقيقة
في مقابل الحضور الكامل
قدام تجربة كاشفة فريدة من نوعها
لكن المشكلة انك بتدخل التجربة
بدون اي وعود او شروط
مش من حقك تسيب السينما وتخرج
لو المخرج خرج عن الاطار
او الفيلم اتقلب لمهزلة
او حتى الستافة السلاحف قلبت سناجب
القفز في مية المخلل هنا بدون عوامة
وعلى مسئوليتك الشخصية
لحظة الكشف عن حقيقة الاشياء لعقل المدمن
بتكون صادمة ومؤلمة
بيكتشف ان الحشيش او غيره من المخدرات
ما بيعززش الادراك والنشاط ولا حاجة
هو بس كان بيساعدك تفضل صاحي
او تتحمل الملل لفترة اطول
فتبقى على حد وصف احد المدمنين
كانك بتجري وجسمك ثابت
الاداء الجيد والفعال ما كانش كما بدا ليك
انت بس كنت بتمتلك تحت تاثير المخدر
ثقة زائفة في قدراتك على الفعل
وبيتجلى الوهم ان الشخص
حتى بعد ما بينجز الاشياء اللي بينجزها
بيظل في تعاسة شخص ما انجزش اي شيء
واحيانا
في حالة الاشخاص الاكثر تمبلة وتناحة
ما بينجزش الاشياء المطلوبة
ولكنه بيشعر بسعادة شخص مخلص كل اللي وراه
ومقفل اللعبة تماما
والتاثير المدمر على ال 
واللي ما بيكملش تكوينها قبل سن ال25
بيحد من قدرات اساسية للمخ
زي الاختيار واتخاذ القرارات
والتفكير في حلول للمشاكل والتخطيط للمستقبل
طب والقدرة على التامل صديقي الانسان
مهي دي ميزة غير منكورة في المخدرات
يعني كما قال هكسلي
في كتابه ابواب الادراك
المخدرات بتمنحك الوصول السحري
الى حالة التامل
لكنها بتكون حالة مشوهة مع ذلك
لا تتوافق مع الفعل او ارادة الفعل
فكرة الفعل نفسها بتنتفي
ودا بيخلي التامل تحت تاثير المخدر
ما يفرقش كتير عن التامل بدونه
لان التامل لو انت  او فايق
مقيد بالحدود والظروف البشرية
فالتامل وانت  او عامل دماغ
مش مقيد بحاجة
لكنه بلا معنى لانه عمره ما هيتحول لفعل
دا بغض النظر عن انه بيتنسي بعدها بدقيقتين
وابقى قابلني لو افتكرته تاني
لكن عندنا هنا نقطة توضيحية مهمة
مش المفروض نظن خطا
ان فيه فرق بين تناول المنشطات او المثبطات
الحاجة اللي بتفوقك او الحاجة اللي بتغيبك
والسبب ان الفرق بينهم مش فرق واقعي
لكنه ما لهوش دلالة اصلا بالمعنى الانفعالي
بمعنى متعاطي الكوكايين والايس
بيفضل صاحي مثلا 3 ل4 ايام نشيط ومنتبه
بينما متعاطي الزاناكس والهيروين
بينفصل عن العالم تماما
فيه فرق واقعي هنا
بين حياة الشخص اللي هياخد كوكايين
والشخص اللي هياخد هيروين
فرق في ال بالمعنى الطري يعني
لكن هل فيه فرق سيكولوجي
الاتنين في حالتهم الطبيعية قبل اول 
كانوا على نفس القدر
من الاغتراب والانفصال
اللي احنا اتكلمنا عنه من شوية
الاتنين ما كانوش قادرين
يجاروا  العالم
الاتنين فقدوا ايمانهم
بنفسهم او بالعالم او بالاتنين
والاتنين لجاوا لعامل مساعد
التشابه دا بين جذور حاجتين
بنشوف ان تاثير كل واحدة فيهم مختلف عن التانية
بيقدملنا حل لمشكلة كبيرة
ودا لحسن حظنا ولسوء حظنا في نفس الوقت
المزاج العام يعني
الكلام على نشاط ولا احباط النهاردة
النهاردة ايه
لا دا الكلام على ايه حالا
ال العام وال الشخصي بيتغيروا
اسرع من ال  بتاع شخص مبريد
دا كلام معاد ومكرر صديقي الانسان
انت اكيد مدرك انك بتتحرك
ما بين مشاعر الاقبال على الحياة
او الرغبة في الموت طالع نازل طول الوقت
تقدر تحس بالشعورين في نفس اليوم الواحد
الحياة الواقعية السريعة
ناهيك عن انها لا تكترث بمودك الشخصي
لكنها كمان ما عندهاش
رفاهية راحة ولا بالراحة
انت مطالب بالتارجح
بمنتهى الانسيابية والسرعة
بين مواقف بتتطلب مشاعر متضاربة تماما
وبالتالي الشخص اللي بيقرر
الاستعانة بالاديرال مثلا الصبح
عشان ينجز اكتر في شغله
مش مفاجاة ان بعد الضهر ياخد زاناكس
عشان يفصل في ال
ما فيش اي مشكلة
وبتتاجل لحظة اتخاذ قرار التعافي
وتتاخر من شخص للتاني
حسب عوامل كتير
لكن العامل الابرز في تاجيلها
هو ان الشخص بيكون واقع في قبضة عدم الاقتناع
بانه عنده القدرة يستكمل حياته كشخص واعي
مدمن الحشيش دايما في حالة انكار
لانه دايما بيجادل ان الحشيش مش ادمان
ودا لانه ما لهوش اعراض انسحاب خارجية
بتبان بوضوح على جسم الانسان
لكن الاخطر ان اعراض الانسحاب والتعاطي
في حالة الحشيش
هي اعراض نفسية وعقلية
بتبدا من الشعور بالاكتئاب
واللامبالاة ناحية الحياة
ممكن تخليك تفوت فرص كتير في حياتك
انت مش مدرك اهميتها او مدرك
لكن اللامبالاة والسعي
شعورين ما بيتحدوش في عقل واحد
صديقي الانسان مخك عامل زي الماكينة
لو ضغطت عليه ممكن يفوت وممكن يعطل
في حالة الحشيش
التفويت اللي بيحصل للمتعاطي
ان الاستمرارية في التعاطي
بتوصلك لحالة اكتئاب عنيف
وبتنفخ ال بتاعك لاقصى قدر
وبتخليك متمحور حوالين نفسك
زيك زي اي مريض نفسي
والسلمة التانية هي الضلالات
والشك في الناس اللي حواليك
واحساسك بانك عرضة للخيانة طول الوقت
والنغمة دي مع الوقت
هتخسرك كل اللي بيهتموا لامرك
او ممكن يبقوا موجودين حواليك
وعند سلمة تالتة
ممكن تلاقي نفسك داخل
في حالة من البارانويا وجنون العظمة
وكل دي اعراض بتصاحب تعاطي المخدرات
والتعافي منها في بعض الاوقات
ممكن يبقى محل شك
يعني لو تاريخ عيلتك النفسي مثلا
منتشر فيه الامراض النفسية
فالحشيش هيسرع وصول المرض النفسي لحالتك
لكن ابقى قابلني لو قدرت تقنع متعاطي حشيش
انه بيعاني من المشاكل دي
لانه في الحالة دي هيشك فيك انت شخصيا
وجايز يوجه غضبه دا ناحيتك
ومش ممكن يكتشف سذاجة قناعته
غير لما يفوق فعليا ويلاقي ان الحياة ممكنة
بل وطبيعية اكتر بدون مخدرات
الامل في التعافي شيء في الامكان
والاعراض النفسية المصاحبة للادمان
بتروح برضه في اغلب الحالات
بعد فترة من التعافي
الا لو لا قدر الله
كان عندك استعداد جيني للمرض العقلي
في بعض الحالات ممكن تفضل اعراض الفصام
مكملة معاك طول العمر لا قدر الله
بيقول هكسلي في كتاب ابواب الادراك
ان كل واحد فينا قادر في كل لحظة
على تذكر كل شيء حصل
في تاريخ حياته مهما كان تافه
بل وادراك كل ما يحدث حواليه
في كل مكان وكل لحظة في العالم
فيما عرفه بمصطلح 
وان المخ البشري وظيفته بتنحصر
في تعطيل هذه القدرة الخارقة
وحمايتنا من الوقوع تحت هيمنتها
عن طريق فلترة هذا الفيض
من المعرفة بكل شيء
ومن تذكر كل شيء
المخ بس بيسمحلنا بالوصول للمعرفة
اللي ليها اهمية عملية في حياتنا
من جانب لان هذه المعرفة لن تحتمل
ومن جانب لان المخ البشري
اتعلم الاختزال دا في رحلة التطور بتاعته
وبيشوف هكسلي ان بعض المخدرات عندها القدرة
على ايقاف عملية الفلترة والاختزال دي
ممكن المخدرات تشيل الحيطة الفاصلة
بين عقلك الواعي واللاواعي
وساعتها هتواجه كل الاشباح والمخاوف
اللي عدت عليك في حياتك
صديقي الانسان نصيحتي ليك
تدخل بيت الرعب ولا انك تدخل عقلك اللاواعي
هكسلي بيقترح ان العقل
يمكن تدريبه بطريقة ما
على التعامل بشكل افضل
مع المواجهة دي بتاعة عقولنا بدون فلاتر
ما دمنا اتعلمنا من واحنا اطفال
نفكر في ايه وما نفكرش في ايه
فالعكس هو كمان ممكن في نظره
خصوصا ان حسب رايه يعني
ازمتنا الحقيقية
اننا اصبحنا اكثر عقلانية وفقدنا خيالنا
لكن كارل يونج
كان عنده نقد شديد لفكرة هكسلي
فبيقول انه ما فيش فايدة حقيقية
من الابحار اكتر في اللاوعي
لانه كل ما تعرف اكتر
هيبقى العبء الاخلاقي والنفسي اتقل عليك
والحاجات اللي انت كنت معفي منها
وهي في اللاوعي
بتتحول لواجبات ومهام
بمجرد ما تصبح واعي بيها
واللي بدوره بيخلق المزيد من الوحدة والعزلة
مش الاتصال والتوحد مع العالم ولا حاجة
وبيتساءل يونج اذا كنا محتاجين فعلا
المزيد من التعقيدات والمسئوليات
في حين اننا نملك ما فيه الكفاية وزيادة
الخطر هنا ان المخدرات
بتخلينا نقوم بدور زاوبرليرلينج
تلميذ الساحر
اللي اتعلم منه ازاي يستدعي الاشباح
لكنه ما عرفش ازاي يصرفها
او زي ما بيقول هوارد فيليبس لاف كرافت
او زي ما بيقول سيد ملكة
الكيف ما يخطفكش
ولو بتتعاطى من عند رضا صديقي الانسان
بانصحك بلاش
لان هو شخصيا الستافة لحست دماغه
يعني انا شخصيا بطلت
خلاص ما بقاش فيه مكافاة
المكافاة الوحيدة دلوقتي بالنسبالي
هي ال وال
وال وتفعيل الجرس
ما تبخلش بيهم علينا بقى
يلا صديقي الانسان تصبح على خير
ان شاء الله بكرة هيبقى احسن من النهاردة
وخف اصطباحة شوية صديقي الانسان
انت اقوى من المخدرات
واقوى من محمد صلاح شخصيا
