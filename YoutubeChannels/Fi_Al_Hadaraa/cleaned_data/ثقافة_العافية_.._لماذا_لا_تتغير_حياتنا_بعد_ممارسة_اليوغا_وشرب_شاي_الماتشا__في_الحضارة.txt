1 منه 2 منه 3 منه 4 منه
5 منه 6 منه 7 منه ت
8 ولا 9 منه
مستر رضا
احنا الاسبوع دا عملنا 300 الف جنيه
ليك منهم كام
زي ما اتفقنا بس 5
انا هاخد 200 الف وانت 100 الف جنيه لوحدك
خد منهم 50 عشان انت صرفت على السنة
شكرا يا مستر رضا
جدع ياد يا موحة وامين
لعلمك انا حييتك تاني
انا كنت شايف فيك نبتة حلوة من زمان
عشان كدا مسميني
على الموبايل بتاعك سامح مشاوير
ياد هو انا جبت حاجة من عندي
هو دا الجوب بايدن بتاعك
يا مستر رضا احترمني شوية
انا الموظف المثالي في الشركة
انا ابن الشركة
ما عشان ما فيش غيرك
ويلا قوم غور بقى
عشان تعمل اللي قلتلك عليه
هي نيجيريا بتلعب ولا ايه
ماله الواد دا
سيبك منه
وقولي بقى ايه رايك في الشغل دا بقى
اه لسة شايف الاعلان
عملت  رديء
بقيت ملك المزاج التكنولوجي
دي فكرة ممتازة
دا احلى شغل واحلى مبيعات
اديني بس انت شهرين
هاشتريلك العمارة دي بشلبي بامه
قلبتلي بيتي اجزخانة يا رضا
طب كنت شاركني
بدل ما الواد سامح بيشتغلك لوحده
اجزخانة
تقدر تسميها كدا عطارة متدورة
  متطورة
 ايوة بالظبط
اعشاب صحية للراحة والاسترخاء
من خيرة اعشاب الطبيعة
ينصح باستشارة طبيب
اللي يعرف طبيب يستشيره
ولا
انت الحوار بيبهوا منك يا لا
انت بتوسع شريحة العملا
بطريقة غير موزونة
الارباح كدا هتعميك عن حقيقتك الوضيعة
تسلم يا حبيب اخوك
بس انت قصدك ايه
قصدي انك هتبقى حوت في مجالك
وصيتك هيسمع والكلام هيكتر عليك
ودا مش حلو علشانك
طب تنصحني بايه
ترجع رضا بتاع زمان
اللي كان عنده خطوط حمرا
حمرا يا سعدني
انا لما صدقت لقيت نفسي
اي ام ماجينجر
يا مستر رضا

تمت المهمة بنجاح
عملت ايه
انا جعلصتها في حقك اوي يا مستر رضا
فضلت واقف قدام باب شقتها
وكاني باتكلم في التليفون
طلعت التليفون وبعلو صوتي قلتلهم
لا مستر رضا مش عاجبه الكلام دا
هيشتري عربيات تانية من اجنس تاني خلاص
سمعت صوتي وطلعت على صوتي على طول
اصبر
شكلها بتتصل
الو
هي العربية الزرقا اللي تحت دي بتاعتك
امال لو شفتي الحمرا
ايه دا انت بقى عندك حمرا كمان
امال لو شفتي بقى شقة الزمالك
انا عندي فيها كيدز اريال
لم يجلب المال السعادة لاي رجل
ولن يجلب مستقبله
لا ما تقوليليش يا رضا
قوليلي يا بيبي
صديقي الانسان انا ما بقيتش فاهم
حكاية ان اليومين دول
كل ما تكلم حد في مشاكلك يقولك
انت عندك وخليك ايجابي
هاخليني ايجابي اعمل ايه يعني
يعني نفترض مثلا
انا صحيت الصبح بدري عملت 
وحاولت اغير نظرتي للحياة
قبل ما انزل من بيتنا
اللي في شارع العشرين في فيصل
هل مثلا مش هالاقي المجاري ضاربة
ولا الشوارع زحمة
ولا الناس بتتخانق في طوابير العيش
ولا عوادم العربيات هتموتني
الموضوع دا بيفكرني
بفيلم جاءنا البيان التالي
لما كان محمد هنيدي شغال مذيع
ورايح يقابل الناس في راس السنة
ولقى عم سعيد بيعوم في المجاري فساله
قاله تحب تقول ايه
واحنا داخلين على الالفية التالتة
فعم سعيد قاله
هاقول ايه اكتر من اللي قاله فريد الاطرش
وقعدوا يغنوا سوا الحياة حلوة
وبعدين الراجل مات في المجاري
اهو انا حاسس برضه ان انا هاموت في المجاري
زي عم سعيد بالظبط
بس اليومين دول بقى فيه موضة جديدة كدا
ان حياتك ممكن تتغير
لو اتمرنت يوجا او اتنفست بطريقة مختلفة
او غيرت طريقة تفكيرك او شربت ماتشا
واحد صاحبي بقاله فترة بيحاول يقنعني
ان انا ممكن احل كل مشاكلي عند العطار
هو شخصيا مثلا
بيروح للعطار يقوله انا مفركش
او عندي قلق او اكتئاب او عايز اخس
يقوم العطار يديله
خلطة الاعشاب المناسبة لحالته
صديقي الانسان انا باهزر معاك
العطار مش بيعمل كدا
بس دلوقتي
فيه شركات بتعمل حاجات شبه كدا فعلا
شمع معطر واعشاب تتشرب واعشاب تتدخن
واحجار تتلبس وكريمات تتدهن
كل دا لتحسين الصحة البدنية والنفسية والمزاج
وعلاج جميع انواع الامراض
وعيوب الجسد والشعر المقصف وجلب الحبيب
وكل دا بيتقدم تحت اسم ثقافة العافية
او ال 
وثقافة العافية دي قد تكون في بدايتها خالص
او في افكارها الاساسية يعني فيها جانب كويس
لانها بتدور حوالين محاولات البشر
ان هما يهتموا بنفسهم وصحتهم ونفسيتهم
ويعملوا اللي يقدروا عليه
عشان يكونوا احسن
لكن في السنين الاخيرة
بقت حاجة اكبر بكتير من كدا
بقت صناعة ضخمة جدا
وحسب المؤرخة الامريكية دانييلا بلي
صناعة العافية دي
اللي هي بتتكون من كتب ومحاضرات
ومنتجات مختلفة
للجسم والشعر والبشرة والنفسية
وصل حجم سوقها في 2015
لحوالي 37 تريليون دولار
وفيه تقديرات بتقول ان حجمه الحالي في 2023
بيوصل لحد 7 تريليون دولار
فايه يا ترى الافكار
اللي بتقوم عليها ثقافة العافية دي
وازاي اتحولت لنزعة استهلاكية بالشكل دا
جذور ثقافة العافية دي صديقي الانسان
بترجع للقرن ال19
ومرتبطة بمفاهيم جديدة نشات في الوقت دا
ليها علاقة بالوعي بالصحة
وبنظرة الانسان لجسمه وعلاقته بالطبيعة
دانييلا بلي بتشوف
ان كتير من ابناء الطبقة المتوسطة الاوروبية
في اخر القرن ال19
كانوا بيشوفوا المجتمع الحضري الصناعي
على انه مجتمع منحط ومدمر للروح والجسد
وانه خلاهم منفصلين عن الطبيعة
بشكل خطير جدا
خصوصا بسبب ظروف العمل في المصانع
وقدام الالات لساعات طويلة
في ظروف ملوثة وغير صحية
وفي الوقت دا بدات الاصوات تعلى
بان الالات والصناعة شيء غير انساني
وانها بتدمر صحة الانسان
وزاد وغطى على دا بقى
ان الطب الحديث كان بيتطور بسرعة جدا
عشان يبدا يتعامل مع الجسم البشري
بطريقة تقنية تماما
كان الجسم دا نفسه اله هو كمان
والوضع دا خلق ضغوط كتير على الناس
فبدات تظهر محاولات للتفكير
في بدائل صحية مختلفة في كل جوانب الحياة
عشان يرجع الانسان
يستعيد علاقته مرة تانية بالطبيعة
العلاقة اللي كان حاسس
ان المجتمع الصناعي دمرها
فمثلا في الوقت دا
نشر واحد اسمه لويس كوهني سنة 1891
كتاب علم الشفاء الجديد
اللي حكى فيه عن صراعاته
مع الالم والامراض المزمنة وازاي اتغلب عليها
في الكتاب دا بيقول
انه لف على الدكاترة لحد ما زهق
وفي الاخر خف بالجهود الذاتية
وبيوصي الناس
انهم يلتزموا بمجموعة من الحاجات
زي مثلا التعرض للهواء النقي
والنظام النباتي الصارم
وتبطيل السكر والملح
واستخدام حمامات البخار
والغطس في ميه ساقعة
وان دي الحاجات
اللي ساعدته ان هو يخف من المرض
كوهني كان اصلا بيشتغل نجار
وما عندهوش اي تدريب طبي
لكنه فتح عيادة واتحول لرجل اعمال كبير
في مجال الصحة والطب البديل
زي الدكتور عادل عبد العال كدا عندنا
وكتابه حقق مبيعات كبيرة جدا
واترجم لكذا لغة
الراجل دا ما كانش
حالة فردية غريبة في الوقت دا
وانما كان تعبير عن روح العصر كله
وعن تيار جديد بدا يتشكل
التيار دا بيرفض الطب الرسمي
وبيدور على طريقة تانية مختلفة
عشان يبني علاقته مع جسم الانسان وصحته
في الوقت دا برضه
بتبدا تظهر الاصوات المعارضة مثلا للتطعيمات
لما المانيا بتفرض قانون التطعيم الاجباري
ضد الجدري في 1874
بتحكيلنا المؤرخة الالمانية
كلوديا هوير كامب
ازاي مجموعات من النشطاء
اعترضوا على القانون دا
وبداوا يفكروا برضه
في طرق مختلفة للتعامل مع المرض
ودي كلها كانت حلقات
في تطور فكرة الطب البديل
اللي هو بيشكل جانب واحد
من جوانب ثقافة العافية دي
لكن الجوانب التانية كانت موجودة برضه
يعني مثلا فيه حركة ظهرت في اوروبا
اسمها اصلاح الحياة
كانت مكونة من شبكة من المنظمات
والراسماليين الاوروبيين والناس الاغنيا
اعضاء الحركة دي
كانوا بيجربوا انماط حياة مختلفة
كلها هدفها زي اسم الحركة كدا اصلاح الحياة
اللي كانوا شايفين انها باظت
بسبب التقدم والصناعة
فمثلا كانوا بيجربوا النظام الغذائي النباتي
او ان هما ياكلوا اكل ني بس
او يلعبوا رياضة في الهوا برة البيوت
او يقعدوا يمارسوا نشاطاتهم اليومية
من غير هدوم خالص
او ياخدوا حمامات شمس مثلا
وبعضهم كمان قاطع
العيش الابيض والاكل المصنع
وكان مفترض ان انماط الحياة دي
تخفف الضغوط النفسية والقلق
اللي بتخلقه الحياة الصناعية الحديثة
بالاضافة لتحقيق اهداف تانية مثلا
زي خسارة الوزن
لان الحركة دي برضه كانت بتحاول
تعالج مشاكل الناس الاثريا والمترفين
اللي عندهم مشاكل
زي الخمول والاسراف وقلة الحركة
حركة زي اصلاح الحياة دي
لعبت دور كبير جدا
في اعادة تعريف فكرتنا عن الصحة
فبدل ما تبقى الصحة هي ان الواحد مثلا
يبقى ما عندهوش مرض خطير وخلاص
بقت الصحة اسلوب حياة كامل ومترابط
وشامل لصحة الجسم والنفس مع بعض
والحركة كمان غيرت
شكل علاقتنا بالجسد والجمال
فبدل ما كان الجسم العضلي المتناسق
بتاع التماثيل اليونانية والرومانية دا
محجوز للالهة والابطال والاساطير
بقى هو دا الجسم
اللي بيعبر عن الكمال الانساني
وهو دا الشكل
اللي كلنا محتاجين نسعى عشان نحققه
المفروض بقى صديقي الانسان
بحسب المؤرخ الالماني مايكل هاو
ان الثقافة دي
وهي بتدور على الكمال الانساني
خلقت احساس دائم عند الناس بالنقص
والحاجة للعمل المستمر
عشان يوصلوا للحالة المثالية دي
سواء على مستوى الجسم
او على مستوى الصحة النفسية
وبسبب دا كان سهل جدا ان الثقافة دي
تتحول بسرعة هي كمان لنزعة استهلاكية
ودا اللي حصل فعلا في القرن ال20
ثقافة العافية اعتمدت على خوف البشر
من الضغط والمرض والموت
وحتى الخوف الابسط من اننا نبقى مرهقين
او ان شكلنا يبقى مرهق
حتى لو احنا في الحقيقة مش مرهقين
واستغلت الخوف دا
لتسويق نصايح وكتب ومنتجات
وانظمة صحية وعلاجات بديلة
عشان كدا الممرضة الامريكية ماري كامبل
بتقول في سنة 1924
في المجلة الامريكية للتمريض
ان الصحة في الوقت الحالي بقت سلعة
وان علاقة الطبيب والمريض
اتحولت لعلاقة بين تاجر ومستهلك
وبقى كان ثقافة العافية بتقول للناس
انه عن طريق الاستهلاك
هتوصلوا لصحة احسن
وبعدين هتقدروا تحققوا ذاتكم وتنجحوا
في اواخر الخمسينات
انتشر اخيرا مصطلح العافية او ال
على ايد الدكتور هالبرت دن
اللي هو يعتبر الاب الروحي للحركة
واللي كانت كتاباته
بتردد نفس افكار ومخاوف القرن ال19
الراجل دا كان بيعرف العافية انها
واخيرا مع نهاية القرن ال20
شخصيات مشهورة واعلاميين كبار ساهموا
في نشر الثقافة دي بصورة ما حصلتش قبل كدا
زي مثلا دكتور اوز
مقدم البرامج الطبية المشهور
وزي اوبرا وينفري اللي هي ممكن
تبقى اشهر شخصية تليفزيونية في التاريخ
اتنين زي دول فرقوا جدا
في انتشار ثقافة العافية بين الناس
في الفترة
اللي احنا عايشين فيها دلوقتي
واللي ساعد في كدا ان بدايات القرن ال21
كانت بتشترك في حاجات كتيرة
مع نهايات القرن ال19
زي التطورات التكنولوجية السريعة جدا
والتركيز الشديد للثروة
وانعدام الامان الوظيفي عند الناس
وكلها حاجات بتجيب معاها
خوف وتساؤلات مستمرة
بخصوص المكانة الاجتماعية
وبالتالي كمان بخصوص الجسد
واحد من اسباب انتشار ثقافة العافية
اللي بنقول عليها دي
راجع لفشل الطب الحديث
في انه يجاوب على اسئلة الانسان ومخاوفه
بخصوص الحياة والموت
الفكرة دي بيناقشها الجراح
والباحث في الصحة العامة اتول جواندي
في كتابه لان الانسان فان
بيحكي جواندي في كتابه
عن ممرضة قابلها اسمها سارة
شغلتها هي رعاية المرضى الميئوس من شفائهم
لما بتكون حياتهم خلاص على وشك انها تنتهي
وبيكون قدامهم فترة قصيرة ويموتوا
يعني مثلا 6 شهور او اقل
سارة دي بتكون مسئوليتها ان هي تساعدهم
يموتوا بشكل مريح وكريم بقدر الامكان
ويستحسن كمان في بيوتهم
مش في مستشفى او دار رعاية
وفي الفترة دي
بتساعدهم يحققوا اي احلام كبيرة كانت عندهم
يعني مثلا هواية كان نفسهم يجربوها
او يبقوا شاطرين فيها قبل ما يموتوا
او حفلة لجواز حد من عيالهم
بتقول سارة ان الطب
بيضحي باحتياجاتك وارادتك وحريتك
وبيسيطر عليك تماما في سبيل ان هو يديك
يوم او يومين اطول في حياتك بعدين
او في سبيل ان هو ياخر عنك الموت شوية
لكن اللي هي بتعمله
انها بتحاول تقدم للمرضى بتوعها
افضل يوم ممكن دلوقتي في اللحظة دي
بغض النظر عن اللي هيحصل في المستقبل
سارة دي ممرضة متخصصة
في حاجة بيسموها الرعاية التلطيفية
لان هدفها تلطيف اثار المرض قبل الموت
مش محاولة علاجه
وبيقول جواندي انه اتعلم منها
دايما يسال المرضى بتوعه اسئلة بسيطة
لكنها مهمة جدا
في فهم اهدافهم واحتياجاتهم في الحياة
خصوصا لو كانوا مصابين
بامراض حرجة او خطيرة زي السرطان مثلا
وبدل ما بقى بيديهم الحقايق المجردة
والخيارات الطبية المتاحة اللي ممكن يعملها
بقى مهتم يسمع منهم هما محتاجين ايه
وهل يفضلوا ان هما يقضوا ايامهم الاخيرة
في محاولة مؤلمة للعلاج
مش هتوصل لحاجة في الاخر
ولا يقضوها في هدوء ومن غير الم
ويحاولوا يتصالحوا مع الموت
بدل ما يدخلوا ضده
في حرب يائسة ما لهاش اي داعي
جواندي بيقول ان دا
خلاه يفهم ازاي دوره كطبيب
ممكن يتحول من واحد بيبيع سلعة
وبيقدم اختيارات مختلفة للناس ينقوا منها
لانه يبقى بيستخدم معرفته الطبية دي
عشان يساعد الناس
تحقق رغباتها او امانيها في الحياة
وسط المرض والالم
وبيحكيلنا مثلا
عن واحدة من مرضاه كانت مدرسة بيانو
وبتعاني من سرطان متقدم في الحوض
انتشر كمان في الكبد
كان جواندي بيتناقش معاها
وبيقولها ان التدخلات الجراحية ممكنة
وانه فيه حاجات ممكن يجربوها
زي مثلا انه يديها
علاج كيماوي تاني بجرعات عالية
بس لان كل الحاجات دي في الاخر
مش هتخليها تتعافى برضه
ففيه مسار تاني خالص وهو انها تفضل مرتاحة
وتتلقى الرعاية
من غير اي تدخلات جراحية او كيميائية
وتاخد بس مسكنات عشان الالم
المريضة اللي كانت عارفة
ان هي هتموت في الحالتين
قدرت تتشجع
وتعبر عن رغباتها ومخاوفها في الحياة
يعني قالت مثلا انها خايفة تحس بالم اكتر
وخايفة تفقد كرامتها بسبب المرض
وخايفة ما ترجعش البيت تاني قبل ما تموت
لان فيه ناس عايزة تشوفهم
جواندي بيقول ان الاسئلة دي
خلته عارف بالظبط المريضة دي محتاجة ايه
وبعدين حولها على سارة
اللي هي نفس الممرضة
بتاعة الرعاية التلطيفية دي
ودا كان اختيار احسن بكتير بالنسبة للمريضة
اللي حست انه عدى وقت طويل جدا
على اخر مرة عاشت فيها يوم هادي ومريح
بدات المريضة دي فعلا
سكة الرعاية التلطيفية
ولقت نفسها عندها طاقة
ان هي تدي دروس بيانو
حتى وهي عارفة ان هي هتموت
ودا بس لمجرد ان هي تقبلت الموضوع
وتصالحت مع فكرة النهاية
جواندي بيقول ان الطب الحديث
فشل في انه يستجيب
لمخاوف الناس وقلقهم من الموت
لان الطب الحديث نفسه مش متصالح مع الموت
بيحاول بكل الطرق
انه يعمل كل الاجراءات الطبية الممكنة
حسب البروتوكولات بتاعته
واللي بعضها احيانا
ممكن يبقى مهين او مؤلم جدا
او مش بياخد في اعتباره كفاية
رغبة المريض نفسه
وان الطب مش بيدي المساحة للتخيل
ولا بيسمح للاطباء يحاولوا يتخيلوا
احتياجات الانسان الفعلية ولو للحظة
من كتر ما هما مشغولين بالمعرفة التقنية
وبالسيطرة على المرض
الوضع دا
هو برضه اللي استغلته ثقافة العافية
لانها تقدم نفسها كبديل للطب الحديث
يكون مهتم بالانسان بصورة اكثر شمولا
الكاتبة الامريكية جيسا كريسبين
بتتكلم عن الفكرة دي اكتر
وبتقول ان الطب فشل كمان
في فهم الاختلافات بين الرجالة والستات
وعشان كدا افكار ثقافة العافية
قدرت ان هي تنتشر اكتر وسط الستات
اللي عانوا من كون الطب
مش قادر يتجاوب مع احتياجاتهم
جيسا كريسبين بتضرب مثال
بالولادة الطبيعية والقيصرية مثلا
بتقول ان الولادة في امريكا مكلفة جدا
وكمان مميتة لان نسب وفيات الستات
في اثناء الولادة في امريكا عالية جدا
غير ان الدكاترة بيفضلوا الجراحة القيصرية
مش لمصلحة الام خالص
ولكن لانها حل اريح وانسب
ومربح اكتر للدكتور
بسبب العلاقة المضطربة دي بين الطب والستات
ثقافة العافية خلقت صناعة فرعية كاملة
متمحورة حوالين الولادة الطبيعية
في البيت مثلا
من غير مرواح المستشفى اصلا
والاعتماد على الداية زي ايام زمان كدا
اللي هي الست اللي بتولد يعني
او القابلة زي ما بيسموها
باعتبار ان دا صحي اكتر
واقرب لطبيعة وجسد ونفسية المراة
وضيف على دا بقى
مفردات ومفاهيم وكمان منتجات بتعزز الفكرة دي
ووصفات طبيعية وكتب ونصايح
وطبعا الدايات نفسهم
اللي بيشتغلوا وبيدوا تعليمات
متعلقة بالولادة الطبيعة
جزء كبير من جاذبية ثقافة العافية
هو رفض الناس لسلطة الطب
وبحثهم عن بديل ليه
ودا بيعبر عن الازمة
في علاقة الناس مع المؤسسة الطبية
وبيخلي كتير من مفاهيم
ونصايح ثقافة العافية ومنتجاتها
اقرب للعلم الزائف او ال
اللي هي حاجة عاملة نفسها علمية
بس هي في الحقيقة هجص
الشركات دي بتقدم منتجاتها
على انها مثبتة علميا
او مبنية على حقائق علمية
لكنها مش بتكون دراسات حقيقية
او بتكون مش مستوفية للشروط المطلوبة
لانها تبقى حقايق علمية
وفي كتير من الاحيان
بتكون المنتجات اللي بتقدمها
على ان ليها فوايد صحية
مش معتمدة على الجهات الصحية الرسمية
الشركات دي استغلت الازمة مع الطب
عشان تقدم منتجاتها
لكن في نفس الوقت حافظت على مظهر علمي مزيف
للحاجات اللي بتقدمها دي
عشان تستمد من العلم السلطة والشرعية
ودا بيكون عن طريق
استخدام اطباء متخصصين في الدعاية بتاعتهم
او الاعتماد على دراسات هامشية
في مجالات علمية ضعيفة
ودا بيخلي العلم الزائف يبان كانه حقيقي
وبنشوف دا مثلا في منتجات شركة 
المتخصصة في منتجات العافية
اللي بتروج مثلا
لان الواحد ياخد حقنة بلازما
متاخدة في الاصل من دمه
عشان دا هيدي بشرته نضارة واشراق
وهيخليها صحية اكتر
او ال بتاعة الستات
اللي بتتجاب من الصيدلية عادي دي بتكون سامة
ولازم يشتروا ال بتاعة 
اللي ما فيهاش مواد كيميائية خطيرة
او ان ممارسات اليوجا في التلج مثلا
هتساعدك تخفف من السرطان
او تحميك من الاصابة بيه
ورغم ان بعض المنتجات اللي بتتباع
ممكن يبقى ليها فوايد فعلا
لكن العلم الزائف
بيبالغ جدا في فوايدها الصحية
فمن امثلة دا برضه
المبالغة في فوايد الاعشاب
زي ما بتعمل شركة  كدا مع الاشواجندا
اللي هي نوع من انواع الاعشاب
المستخدمة في الطب الشعبي الهندي
العلم الحديث له سلطة كبيرة
في خيال الانسان المعاصر
لانه وعدنا بالخلاص من المعاناة
وقدم نفسه كبديل عن الدين
والمعتقدات والتصورات الروحانية
لانه بيشوفها كلها غير عقلانية
لكن في نفس الوقت
الانسان ما لقاش الخلاص دا
وما لقاش اجابة على خوفه من الموت او المرض
فكان الحل هو العلم الزائف
اللي بيستخدم سلطة العلم
لكن بيسد حاجة الانسان
للاجابة على الاسئلة الكبيرة اللي من النوع دا
خصوصا في العالم الغربي
لان الدين هناك
ما بقاش يلعب دور كبير زي زمان
صديقي الانسان من فترة طويلة جدا
وعدتنا ثقافة العافية
انها هتخلي الانسان احسن
بانها تعتبره مشروع ممكن يوصل للكمال
لكن دا يا اما بيغرز
احساس بالنقص وكراهية الذات
يا اما الاحساس بالتفوق على الاخرين
والاحساس دا بيزيد مع القدرة المادية
ان دايما الانسان
يقدر يعزز احساسه بنفسه وتفوقه
لانه قادر يشتري منتجات
تخلي بشرته انعم او لبسه احسن
او يبقى جسمه شبه الاجسام
اللي بتتقدملنا طول الوقت
على انها مثالية وصحية
واللي بتخلقه الافكار دي
انها بتزود الضغينة والكره
وبدل ما تساعدنا نعيش فعلا حياة صحية
كلنا كمجتمع مع بعض
يمكن دا اصلا عكس اي ممارسة روحانية
بتنادي بيها اي ثقافة او دين
في تاريخنا البشري كله
ان العبرة في النهاية بافعال الشخص وسلوكه
وان قيمته بتتحدد بقدرته على خدمة الاخرين
فيمكن صديقي الانسان
محتاجين ناخد بالنا من انه صناعة زي دي
بتستغل خوفنا الشخصي
وبتلعب على عدم احساسنا بالامان تجاه نفسنا
والحل اننا نعزز محبتنا لنفسنا
ومحبتنا لاجسامنا وتنوعنا واختلافنا
وان العافية الحقيقية مش هتتحقق
بانكار الواقع والانفصال عنه
لا هتتحقق باننا نعترف لنفسنا ولغيرنا
باد ايه الواقع صعب ومؤلم
وسايب اثار نفسية مهولة على صحتنا واجسامنا
وان الالم دا جزء اساسي
من تجربة الحياة في العالم
زي الموت اللي ما فيش طريقة نتجنبه بيها
بكل المعاناة والالم اللي بيسببه
سواء للشخص اللي بيموت او للي حواليه
تقبل الحقايق دي
هو اول خطوة على طريق العافية الحقيقية
مش بتاعة نضارة البشرة والشباب الدائم
لا بتاعة فهم العالم
وقبوله بشجاعة ورضا
ايوة يا حبيب اخوك
جيت في وقتك يا محترم
يلا مع السلامة انت بقى صديقي الانسان
