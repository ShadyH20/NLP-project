كدا ابلكيثن روقني ما بقاث ليه وجود
الخطة نجحت يا رضا
اهو كدا الشغلانة يرجع ليها احترامها
مش كابليكشن وتقييم
ايه القرف دا
بالعكث لاذم تتعلم منهم
لاذم تبث للمثتقبل
 
ايوة يا حبيبتي ايوة
اه انا دخلت البيت اهو
عملتي روتين قبل النوم كله
دا انتي كدا روحتي قبل مني بكتير بقى
ماشي خلاص يلا تصبحي على خير

 اوبا
 اوبا
دي ثكلها كدا فيها نون نثوة
دا نون النثوة وتاء التانيث
وجمع المؤنث الثالم
وكل اللي انت عايزه
الله يا زميلي
هو انت كنت رايح تقابل ولا ايه
بيقابل
اثمها  يا جاهل
ولا انت موظف عندي
انا اسمي ماستر رضا
ممكن توطوا صوتكم شوية
مش عارف اركز معاها
ما بالراحة دا احنا اللي هنشيل خشبتك
وهي اللي هتصوت عليا ريح
ثعدني هو انت فعلا معجب بالبنت دي
هي بصراحة ياد يا موحة يعني
البت هادية ولطيفة
يعني وبعدين
بافكر اجيبلها هدية في عيد ميلادها
ثانية كدا هي عيد ميلادها امتى
الشهر الجاي خير
اوبا
ما تنفعوث لبعض يا معلم
ودي انت جبتها من الكنترول ولا ايه
لا بث هي كدا دلو
وانت لا مؤاخذة تور
دلو مع تور يعملوا ايه مع بعض
يبقى جردل ويتدلق
اه والتور معروف انه هي
مش على بعضه يعني
لا يا حبيبي
الدلو هوائي والتور ترابي
هوا مع تراب يعملوا ايه يعملوا عفرة
دلوقتي هتلاقيها بتقولك
انت لاذم تغير من شخثيتك
لاذم تحثن من نفثك
لا يا عم لا يمكن تقول الكلام دا
دي قالت كدا فعلا
ودلوقتي لو قلتلها ان انت حابب شخثيتك كدا
هتقول ان انت ممل ومث حابب التجديد
دي قالت كدا برضه
ولا يا سامح شوفلنا كدا
فتوح هيلعب في الاهلي ولا لا
انا مث دجال دا علم
وعلم له احترامه
طب اعمل ايه يا عم دبرني
انت هتبعتلها دلوقتي هتقولها
ان انت مث هتتغير عشان حد
اللي عايذ حد ياخده ذي ما هو
انت تور وهتفضل طول عمرك تور
عندك حق
ايه دا
هي صورة بروفايلها اختفت ليه
هي اللي خثرتك يا ثاحبي
لا يا عم دا بس هتلاقيها
شالت صورة البروفايل
وبتدور على صورة جديدة هتحطها دلوقتي
هي اللي خسرتك يا صاحبي
فداك يا ثعدني
الا ثحيح يا رضا
هو انت برج ايه
برج المروة الدور السابع
جنب شركة الكهربا
ما تقول ياد انت برج ايه
خلاص بقى يا سعدني روق
عذراء صح
يا حبيبة قلبي
ما خلاص يا ابني انت وهو
فيه ايه هتطلعوني مسرح
خلاص ياد ما تتكسفش ما تبقاش زي برجك كدا
صديقي الانسان
من بتاع 100 سنة كدا او اكتر شوية
في اخر القرن ال19 واول القرن ال20
انتشر في اوروبا اهتمام شديد جدا
بتوقع شكل المستقبل
خصوصا شكل الحياة سنة 20
فنانين وصحفيين وروائيين
قعدوا يسرحوا بخيالهم
ويفكروا في الدنيا بعد قرن من دلوقتي
هتكون عاملة ازاي
الفنانين دول مثلا
الكاريكاتير الفرنساوي البير روبيدا
اللي رسم صور
بتعبر عن تخيله للعالم ساعتها
في الصور دي
بنشوف الناس طالعين من قاعات الاوبرا
بيركبوا عربيات بتطير
وبتلف بيهم حوالين باريس
ومن خلال الصور اللي رسمها
ممكن نقول ان روبيدا هو اول واحد يتوقع
ان الناس في المستقبل
هتبقى بتقعد قدام الشاشات
الشاشات دي بتنقلهم احداث 
بتحصل في العالم كله
ومش بس كدا
لا دا كمان بيستخدموها في اللعب وفي الدراسة
كل التنبؤات الدقيقة دي
حصلت في اخر القرن ال19
ومش بس البير روبيدا
دا كمان مجلة 
اللي تعتبر واحدة من اشهر المجلات
في تاريخ امريكا
وكان بيكتب فيها اشهر المثقفين والكتاب
نشرت سنة 1900 مقال اسمه
ما الذي يمكن ان يحدث للعالم
خلال المئة عام القادمة
وكاتب المقال دا توقع ظروف وتفاصيل
احنا عايشينها دلوقتي بالظبط
فمثلا كان بيتوقع اننا هنبقى معتمدين
على وجبات سريعة باسعار قليلة
بتقدمها مطاعم ال 
والوجبات دي هتكون رخيصة
لانها هتتعمل باجهزة كهربائية
بتسهل جدا عمل الاكل
زي ماكينة لعمل القهوة مثلا
وماكينة لتقطيع اللحمة
وكمان بيتوقع ان البشر هيتحركوا
عن طريق وسائل نقل جماعية سريعة
تحت الارض زي المترو كدا
وان اي حاجة هتحصل في العالم
مش هتحتاج لاكتر من ساعة واحدة تعدي
عشان تكون كل الجرايد كتبت عنها
وان كل الناس
هيكون معاها تليفونات من غير سلك
بتقدر تتكلم بيها مع بعض بالصوت والصورة
المدهش في التوقعات دي
مش ان كتير منها دقيق فعلا
كانه كان شايف المستقبل
عادي فيه توقعات طلعت غلط برضه
يعني كان مثلا دايما يقولك
ان الناس هتركب سيارات طائرة
وما فيش سيارات طائرة دلوقتي ولا حاجة عادي
لسة راكبين تويوتا الجمل
دا لو عرفت تلاقيها اصلا
وهتدفع فيها نص مليون جنيه
المدهش مش بس الدقة
المدهش ان الناس دي اصلا
كانت عندها تصورات واضحة ومتماسكة
عن المستقبل بعد قرن كامل
صديقي الانسان انت النهاردة لما ال بيسالك
شايف نفسك فين كمان 5 سنين
بتبقى عايز تقوله يحيينا ويحييك ربنا
يا رب الذكاء الاصطناعي ياخد شغلك
ويريحنا من اسئلتك ال
ويا ريتها تيجي على ال
دا حتى الحاجة لما بتيجي تسالك
تاكل ايه بكرة ما بتلاقيش اجابة
لكن الموضوع اسوا بكتير كمان
على الازمنة الابعد
يعني هل تجرؤ صديقي الانسان انك تحاول
تتخيل العالم سنة 2123 هيبقى شكله ايه
احنا من 100 سنة فاتوا كنا قادرين نتنبا
بالتطورات اللي هتحصل في التكنولوجيا
وانواع الامراض اللي هنتغلب عليها
وشكل الحياة اللي هنبقى عايشينها يوم بيوم
لكن دلوقتي لما تبص ل100 سنة قدام
هتلاقي المستقبل مشوش وما لهوش ملامح
فيا ترى ايه اللي حصل لقدرتنا
على تخيل الايام والسنين اللي جاية
طب العيب فينا ولا العيب في المستقبل
ما تيجي صديقي الانسان كدا طيب
لما احكيلك عن تاريخ المستقبل
ايه رايك في تاريخ
المستقبل دي حلوة والله
عاملة زي البلياتشو الحزين كدا
او الفن الهادف
بس الحقيقة ان المستقبل ليه تاريخ
وتاريخ طويل كمان
رغبة الانسان في التنبؤ بالمستقبل
كانت رغبة قديمة جدا
لكنها كانت زمان
على مستوى القبيلة او المجتمعات التقليدية
مستقبل على الضيق يعني
ما كانش حد بيفكر في مستقبل الكوكب كله
وكان الهدف من التفكير في المستقبل
انه يدي روح تفاؤلية للجماعة الصغيرة دي
زي انهم مثلا يبقوا متفائلين بموسم الحصاد
او عيال صحتهم حلوة يقدروا يساعدوا في الارض
ويورثوا ملكية الاسرة
لكن التفكير في المستقبل البعيد
ومحاولة التنبؤ بيه
ما كانتش حاجة متاحة اوي في الازمنة القديمة
ودا صديقي الانسان لان فهم البشر
لحركة التاريخ في الوقت دا كان مختلفة
انت عشان تفكر في المستقبل
محتاج شاسيه فلسفي كدا الاول
محتاج ترمي اساس
الاساس دا هو انك تبقى مصدق اصلا
ان التاريخ دا بيتقدم لقدام
وان فيه نمط للتقدم دا اصلا
يعني مثلا اننا نكون بنتطور او بنتاخر
او اي حاجة المهم نكون ماشيين في سكة ما
او ماشيين على خط
اللي بيقولوا عليه التصور الخطي للتاريخ
بمعنى ان التاريخ بيتحرك في مسار واحد مستقل
وليه بداية ونهاية
الفكرة دي ما كانتش موجودة خالص
في الحضارات القديمة
زي الحضارة اليونانية والهندية مثلا
لانهم كانوا بيشوفوا ان العالم دا ازلي
او في حالة مستمرة من الخلق والموت
واعادة الولادة مرة ورا التانية
ومع انهم عارفين ان الزمن
بيتكون من ماضي وحاضر ومستقبل
لكنهم كانوا بيتخيلوا دايما
ان التلاتة دول في النهاية
ما يفرقوش عن بعض حاجة
اللي حصل قبل كدا هو اللي بيحصل دلوقتي
وهو اللي هيحصل بعدين
واللي حصل وبيحصل وهيحصل دا
بيتلخص في افكارهم الدينية واساطيرهم
ودا بيخلي الاسطورة السحرية دي
هي مركز التاريخ
زي ما بيقول عالم الاديان
الروماني ميرسيا الياد
وبالتالي مش مهم التفاصيل الواقعية
اللي حصلت في الماضي او بتحصل دلوقتي
واللي ممكن نفكر في نتايجها المستقبلية
لكن المهم هو ان الاسطورة تبقى بتتحقق كل مرة
زي ما اتحققت قبل كدا في الماضي
لكن التاريخ الاسطوري
ابو شكل دائري دا صديقي الانسان
بينتهي لما بتظهر النظرة الخطية دي
واللي بدات مع الاديان التوحيدية
خصوصا مثلا
مع انتشار المسيحية في اوروبا
في النظرة الخطية للتاريخ دي
العالم بيكون ليه بداية
اللي هي لحظة الخلق
وليه مسار معين بياخده من اللحظة دي
لحد لحظة النهاية اللي هي القيامة والحساب
التصور دا بيبدا في التفكير الديني اه
لكن بيتنقل كمان للتفكير التاريخي
فبنشوفه واضح مثلا عند القديس اوجستين
في كتابه الاعترافات
لكن كمان لما بنوصل للقرن ال18 في اوروبا
بيكون مفكرين التنوير خدوا الفكرة دي
وحولوها لفكرة شاملة عن التاريخ
لكنها فكرة علمانية كمان
يعني ما فيهاش اي جانب ديني خالص
فتلاقي مثلا الفيلسوف الايطالي فيكو
اللي هو واحد من اهم الفلاسفة في التاريخ
بيصيغ الرؤية دي بشكل مباشر
فبيقولنا ان التاريخ
عبارة عن حقب او عصور متتابعة
بيتنقل البشر فيها بالتدريج
من اللاعقلانية الى العقلانية
ومن البربرية للحضارة
والفلاسفة الفرنسيين
زي فولتير وجان جاك روسو وكوندورسيه
هياخدوا الفكرة دي خطوة كمان
لما يقولوا ان الانسانية
بتتقدم من التخلف للكمال
وان التقدم دا اشبه بالعلم ليه قواعد واضحة
والقواعد الواضحة دي
هي اللي بتخلينا نقدر نتوقع المستقبل
لان التاريخ كدا واخدنا في طريقه
عشان نوصل للعالم المثالي او اليوتوبيا
والفكرة دي هتتطور اكتر كمان
لما توصل للفيلسوف الالماني فريدريك هيجل
اللي فلسفته كلها هتبقى بتدور
حوالين المسار الخطي للتاريخ دا
وهيقدم هيجل
فكرة الديالكتيك التاريخي
ايوة صديقي الانسان الديالكتيك دي
هي الكلمة اللي انت لو عرفتها هتبقى مثقف
وتنزل تبقى تقعد تتناقش مع اصحابك المثقفين
على قهوة صالح
ايوة طب انت برضه ما قلتليش
هو ايه الديالكتيك دا
الديالكتيك دا هو
ان التاريخ بالنسبة لهيجل
عبارة عن صراع بين متناقضات
والصراع دا بيولد حاجات جديدة
يعني على سبيل المثال البشر بيكونوا عايشين
من غير سلطة في فوضى تامة
في لحظة معينة في التاريخ
لكن الفوضى دي بتادي لظهور حاكم مستبد
عشان يحكم الدنيا
ومن الصراع بين الاتنين
بين الفوضى والحاكم المستبد دا
بتظهر فكرة الحرية
اللي هي فكرة
اكبر من الفوضى واكبر من الاستبداد
لان الحرية هي ان كل واحد
يعمل اللي هو عايزه جوا نظام
وهكذا بقى خد من دا كتير
كل فكرة بتجيب نقيضها
وبعدين من صراع الاتنين دول مع بعض
بيظهر شيء جديد اكبر منهم هما الاتنين
حتى يرث الله الارض ومن عليها
النظرة التقدمية للتاريخ دي
فضلت مسيطرة خصوصا في القرن ال19
وبعدين كمان لما العلوم الطبيعية
زي الفيزيا والكيميا والبيولوجي اتطورت
علماء الاجتماع زي مثلا اوجست كونت
اللي هو اسس علم الاجتماع
وكارل ماركس اللي هو
اول عالم اجتماع شبه بابا نويل وغيرهم
كلهم اسسوا نظريات اجتماعية
معتمدة على التصور الخطي للتاريخ دا
وعلى دراسة المجتمعات البشرية
والقدرة على توقع مستقبلها
وعشان كدا اللحظة دي بالذات
كانت لحظة مهمة جدا
لفكرة البشر عن المستقبل
من اخر القرن ال18 لحد اخر القرن ال19
بقى فيه رغبة شديدة جدا
عند المثقفين والفنانين والادباء
انهم يفكروا في شكل المستقبل ويحاولوا يتوقعوه
لانه في اللحظة دي كانت الناس حاسة
انها ممكن تعرف المستقبل فعلا
او انها تقدر تشوفه
لان جذوره موجودة في الحاضر
ولان قوانين التاريخ معروفة
الكاتب والاكاديمي الامريكي اسحق ازيموف
بيسمي الموجة دي
اللي وصلت ذروتها في اخر القرن ال19
موجة الدراسات المستقبلية
او المستقبليات ال
وبيقول ان الموجة دي هي اللي الهمت كتاب
ادب الخيال العلمي والسينمائيين
ان هما ينتجوا اعمال
عن الاحتمالات المستقبلية
ويتخيلوا المصير النهائي
اللي ممكن يوصله البشر
لكن خليني اقولك صديقي الانسان
انه في القرن ال20
الفكرة دي بتاخد مناحي مش ظريفة شوية
لانها لما بتتنقل لعالم السياسة
ويبدا السياسيين ان هما
يتبنوا الافكار المستقبلية دي
ويشوفوا ان دورهم في الحياة
ان هما يساعدوا حركة التاريخ تاخد مجراها
النتيجة بتكون ماساوية
لانك لو شايف ان انت
بتساعد التاريخ يوصل لغايته النهائية
فانت هتشوف خصومك السياسيين دول
ان هما واقفين في طريق التاريخ وحركته الطبيعية
وان الطبيعي ان التاريخ كدا
لازم يدوس عليهم
فممكن توفر انت المشوار
وتدوس عليهم بنفسك وتنجز
وهو دا اللي بيحصل فعلا
في المانيا النازية وفي ايطاليا الفاشية
وفي الاتحاد السوفييتي
وحتى في العالم الغربي
اللي كان شايف كل دول برضه
واقفين ضد حركة التاريخ
والنتيجة كانت الحرب العالمية التانية
اللي هي كارثة
البشر ما شافوش حاجة زيها قبل كدا
الحرب العالمية التانية دي كانت ماساوية
لدرجة انها عملت  للبشرية كلها
وخلت الناس تبدا تفكر
في التاريخ بطريقة مختلفة
فضلت فيه ناس مؤمنة بالتقدم برضه
وباننا في طريقنا للكمال
وكل الكلام الحمصي دا
وكانوا مركزين خصوصا
على فكرة التقدم التكنولوجي
اللي من خلاله البشرية كل مشاكلها هتتحل
الفقر والجوع هينتهوا
ومعاهم هيختفي الظلم والاستبداد والتعاسة
لكن قدام التفاؤل دا
ظهر صوت جديد ما كانش موجود قبل كدا
صوت بيقول ان المستقبل هيبقى اسود
بعد اللي حصل في الحرب
وان العالم داخل على سباق نووي مجنون تماما
وممكن حد يدوس زرار هنا ولا هنا
يجيب اجل البشرية
ولاول مرة
يبقى الناس مقسومين بخصوص المستقبل لمعسكرين
معسكر شايف ان التكنولوجيا هتنقذنا
ومعسكر تاني شايف ان التكنولوجيا دي
هتخرب بيتنا وتجيب اجلنا
شكل المستقبل بقى مش واضح اوي
لاول مرة بعد الحرب العالمية التانية
بعد ما الشكوك دخلت لفكرة التقدم دي
طبعا الحكاية اللي انا باحكيهالك دي
كلها بتحصل في اوروبا
بس برضه في العالم العربي
من اول القرن ال19 وانت طالع
بقى فيه تيارات مشابهة
للتيارات اللي في اوروبا كدا
وبالتالي نقدر نقول ان الافكار دي
كان ليها مقابل عندنا برضه
ولو كانت البشرية مقسومة لمعسكرين
بخصوص المستقبل
في الفترة بتاعة الحرب الباردة دي
فمن اول التسعينات الدنيا بتخرب خالص
مع الثورة الصناعية التالتة
اللي هتخلي الكمبيوتر موجود في بيت كل انسان
او حتى في ايد كل انسان كمان
لانه الموبايل دا مهو ايه مهو كمبيوتر
وكل الناس دي متوصلة بالانترنت وبتتعرض
لكمية رهيبة من المعطيات والصور طول الوقت
عشان كدا المفكر الايطالي
اللي بنحبه هنا في البرنامج اوي
فرانكو بيفو بيراردي
في كتاب ما بعد المستقبل
بيقول ان وسائل التواصل التكنولوجية
اللي سيطرت على حياتنا
واللي بقت بتنظم افكارنا
ومشاعرنا ومنتجاتنا الفكرية
وتسلعها عشان يطلع منها ارباح وترافيك
يخلي التفكير في المستقبل
اصعب بكتير من قبل كدا
ودا لاكتر من سبب
اهمهم ان طبيعة شغلنا دلوقتي
اننا منتجين للافكار والعلامات والصور
اللي اتكلمنا عنها باستفاضة
في حلقة تحية للمكن
ودا بيتطلب مننا
نشاط ذهني مستمر وانشغال كامل
فما عندناش وقت اصلا
اننا نحاول نفكر او نتخيل المستقبل
لاننا غارقانين تماما طول الوقت
في اللحظة الحاضرة
وبالتالي واقعنا اللي مليان تفاصيل وتريندات
وحاجات بتجذب انتباهنا طول الوقت
واللي بتخلي مخك عمال يتنطط من حاجة لحاجة
غطى تماما على اي امكانية لتخيل التاريخ
بشكل فيه حركة منتظمة
او ممكن نتوقعه او نتنبا بيه
لكن كمان بسبب سرعة كل حاجة حوالينا
وتغير كل حاجة طول الوقت
فحتى لو قدرت انك تنتزع نفسك
من الحاضر بالعافية كدا
وتقعد تفكر في المستقبل
هتلاقي نفسك مش قدام احتمال واحد
زي ما كان واضح زمان ولا قدام احتمالين
زي اللي حصل بعد الحرب العالمية
وكنت لسة باحكيلك عنه
لا هتلاقي نفسك
قدام عشرات وعشرات الاحتمالات
ممكن نكون هنتقدم ممكن نكون هنتاخر
ممكن نكون هننقرض ممكن نكون هندمر الكوكب
ممكن الحضارة تنهار
ممكن يكون المستقبل لالصين
ممكن الخليج ممكن الهند
ممكن كل حاجة تفضل زي ما هي
ممكن الذكاء الاصطناعي يسيطر على العالم
ممكن نسافر نعيش في الفضاء
ممكن نعيش في الواقع الافتراضي
ممكن هنزرع في دماغنا شريحة
معضلة الانسان المعاصر
فيما يخص سؤال المستقبل
مش بس عدم قدرته على التفكير في المستقبل
لكن ان فكرته عن المستقبل دي
بقت مليانة احتمالات مختلفة عن بعض
لدرجة ممكن تشل التفكير نفسه
زي ما انت مش عارف هتاكل ايه بكرة كدا
او هتبقى فين بعد 5 سنين
لان الاحتمالات اللي في بالك
مختلفة عن بعضها وكتير
فمستقبل البشرية ككل في العصر الحالي
ولاول مرة ما بقاش مستقبل واحد
بقى مستقبلات كتير
وانهي واحد هيبقى مصيرنا
ما حدش هيقدر يعرف بالظبط
بس في النهاية عايز اقولك صديقي الانسان
انك مش محتاج تقلق او تخاف
انك تلاقي نفسك مش قادر تعرف هتاكل ايه بكرة
او هتبقى فين بعد 5 سنين
او حتى عيالك هتبقى عاملة ازاي
كمان 50 سنة
لاننا كلنا في نفس الازمة دي مع بعض
ومش عارفين هنخرج من الوضع اللي احنا فيه دا
لايه وفين وامتى وازاي
بس الاكيد اننا لو عندنا
درجة ولو بسيطة من السيطرة على حياتنا
ممكن نحس ان موضوع المستقبل دا بقى اسهل
السيطرة على حياتنا دي
اتاخدت من ايدينا دلوقتي للاسف
وبقت متوزعة على الحكومات والشركات
جايز اول خطوة عشان نرجع نبقى قادرين
نتخيل شكل مستقبلنا تاني
اننا نقولهم رجعولنا شوية سيطرة
على حياتنا من اللي خدتوها
وساعتها مش بس بكرة هيبقى احسن
لا دا احنا كمان هنقدر نشوفه احسن
