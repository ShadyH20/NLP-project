وقبل ما نبدا عرضنا
احب ارحب بصاحب فكرة العرض الاستاذ
مدحت شلبي
اسم الله عليك يا دوحة
شكرا ماماه
يعني انتم لمينا هنا عشان العرض دا
خش يا موحة خش
وبعد كل جولاته وصولاته في كل حتة في مصر
ايه كان تايه ولا ايه
جرى ايه يا اخويا
انت هتقضي اليوم تنكت على الواد ولا ايه
ما تسيبهم يشوفوا شغلهم
مستر مدحت قدر يوصل
لحل لمشكلة بتواجهنا كلنا
وهي اننا مش عارفين نحكم على بعض
احنا ما نقدرش نحدد
مين يستحق يعيش
 انما الارقام
 هي النظام
وبمساعدة موحة
قدرنا نطور  خاص بالعمارة
اخترتله اسم عبقري
 المنور
المنور
المنور
المنور
ودا بجد  ولا توم وبصل
اضرب
لا يا حبيبتي دا 
عشان ينضف العمارة من الاشكال اللي تشبهها
بالراحة يا عم ال 
اهو  المنور
يقدر يساعدك في مشكلة زي كدا
كل ساكن في العمارة
هيبقى عنده  على ال
تقدر كل مرة تقابل جارك او تتعامل معاه
ان تديله تقييم من 5 نجوم
مثلا صبحت على جارك وعاملك بقرف
اديله نص نجمة
دا غير التقييمات اللي بتطلع من عندي انا
وليها علاقة بسلوكك
نظافتك
والاهم حفاظك على نظامي انا في العمارة
اصحى يا بقف اصحى كمل يا موحة
ولو كنت متعاون ونضيف ومحبوب
تقييمك هيزيد
وبكدا هيبقى فيه تسهيلات
يعني خصومات على الصيانة
الاولوية في الاسانسير لو فيه زحمة
و على السوبر ماركت
واما لو قليل الادب وما حدش طايقك
فتقييمك هيقل
وطبعا هتواجه صعوبات
والصيانة سعرها هيغلى
اما بقى لو تقييمك نزل عن 25
فساعتها مش هتشم الاسانسير
في حين بقى لو نزل عن 1 الا ربع
ساعتها هتحصل بابا
وتتكنسل
خيانة
جرى ايه ياد يا تخة
خدت حبيبة عمري وكمان هتاخد صاحبي
دا انت ناقص تاخد تليفوني
لا يا رضا
ما فيش خيانة ولا حاجة
بعتني بكام يا صاحبي
سبعة
طبعا مسيو سعدني هينقص نص درجة
عشان جاب البني ادم دا في العرض بتاعي
انا بني ادم
موحة
تصدق ان انت اكبر عرض هنا
صديقي الانسان
ايه الفرق لو جيت قلتلك
انا شربت شاي كتير اوي النهاردة
ولو جيت قلتلك انا شربت 3 كوبايات شاي
ودي رابع كوباية اشربها
ولو جيت قلتلك انا شربت
حوالي 20 جرام من الشاي الناعم
منقوعين في 750 ملليلتر من المية المغلية
اقولك انا ايه الفرق
في الحالة الاخيرة دي
انت هتقول عليا مختل عقليا
بس لا مش دا المقصود فكر فيها تاني كدا
مش لو انا قلتلك كمية الشاي
اللي شربتها بالجرامات والملليلترات
هتحس اني محدد وصادق
ومعبر اكتر عن الحقيقة
اصل انا لما باقولك شربت 3 كوبايات شاي
ممكن الكوبايات دي تكون كبيرة او صغيرة
ممكن الشاي يبقى خفيف او تقيل
ولو قلتلك شربت شاي كتير وخلاص
هيبقى يعني كتير بالنسبة لمين
ممكن الكتير بالنسبالي
يبقى قليل بالنسبالك او العكس
كلمات زي كتير او قليل لما نستخدمها
بيكون فيها تاويل شخصي او ذاتي للكمية
انما الارقام دايما بتدينا احساس كدا
بالموضوعية والدقة
وادراك الحقيقة بدون فلاتر
وكل ما يبقى الرقم مفصل اكتر
كل ما يزيد معاه
الاحساس بالموضوعية والدقة
الانسان بشكل عام مش بيرتاح مع التعامل
مع الحاجات المجهولة والمعلومات المشوشة
وعشان كدا طور طرق كتير لوصف الواقع بتاعه
باستخدام الكميات او الارقام
لكن هل ممكن ان الارقام دي
بدل ما تبقى بتساعدنا
ان احنا نشوف الواقع بشكل احسن
تكون كمان قادرة تضللنا
وتخلينا نبني افكار غلط عن الحياة
اللي احنا عايشينها والناس اللي حوالينا
استاذة الانثروبولوجي في جامعة نيويورك
سالي انجل ميري
بتتكلم عن الموضوع دا بالظبط
في كتاب اسمه اغراءات الكم
سالي انجل ميري دي يا صديقي الانسان
بتقول ان الارقام
بسبب مظهرها الموضوعي ودقتها
عادة بتتحول في ذهننا لحاجة اسمها مؤشرات
والمؤشر دا بيكون معنى ما ورا الرقم
يعني مش مجرد رقم وخلاص
اللي هو 17 مثلا
لا المؤشر هو معنى تاني
الرقم هو اللي بيدل عليه
هاشرحلك ازاي
يعني مثلا لو انت زيي النهاردة كدا
شربت 17 كوباية شاي
فدا لحد دلوقتي مجرد رقم
بيقيس عدد كوبايات الشاي
لكن انت مجرد ما تسمعه
هيتحول في دماغك على طول لمؤشر على الصحة
هتحس ان انا اكيد عندي فقر دم
او مؤشر على ادمان الشاي
او مؤشر اني مترمل
يعني مثلا اد ايه كل واحد فينا مهتم بصحته
اعتمادا على عاداته في شرب الشاي
او الكميات اللي بيشربها
على اعتبار يعني ان الشاي الكتير مضر بالصحة
فلو انت بتشرب 3 كوبايات شاي وانا باشرب 17
يبقى انا كدا مهمل في صحتي اكتر منك
عايزك تلاحظ بقى صديقي الانسان
المؤشر دا بيعمل ايه
بيتجاهل كل التفاصيل والسياقات
ويركز على حاجة واحدة معينة
ممكن تتقاس بشكل دقيق
علشان يقارن بيها التفاصيل والسياقات دي
زي مثلا احنا الاتنين بنشرب وناكل ايه
بقية اليوم غير الشاي
الفروق ما بيننا في الطبائع
والاستعدادات ونمط الحياة
سالي انجل ميري دي بتقولك
ان المقارنة مع تجاهل السياقات دا
بتادي في اوقات كتير
لاننا نحكم غلط على الامور
لاننا ما فكرناش مثلا
في مدى تعود كل واحد فينا على شرب الشاي
والفروق الجسدية والوراثية اللي بيني وبينك
يعني انا جدي مثلا
كان بيشرب 30 كوباية شاي عادي
وبعدين ما يمكن انا باشرب
17 كوباية شاي فعلا
لكنه شاي خفيف وسط نظام غذائي صحي جدا
في حين ان انت بتشرب
3 كوبايات شاي بس طول اليوم
ولكنك مش بتاكل اي حاجة تانية
غير 3 بواكي بسكويت نواعم
دا اسمه دايت الملكة اليزابيث
كل العوامل اللي بنتجاهلها دي
بتخلي المؤشرات الرقمية في اوقات كتير
رغم انها تبان موضوعية ودقيقة من برة
قايمة على افتراضات مش حقيقية من جوا
معنى دا ان الارقام والمؤشرات الرقمية دي
بتغرينا بوشها الموضوعي
ومن تحت لتحت
بتدينا تاويلات وافتراضات وتحيزات
ودا معناه اننا محتاجين نتعامل معاها بحذر
حتى لو كانت بتفيدنا اوقات كتير
طب ايه المشكلة يعني صديقي الانسان
ما هو كدا انت عمرك ما هتقيس
الشاي بتاعك بالجرام اعتقد يعني
ولا هتقعد تعد وتحسب كل حاجة
وتقارنها بالارقام
بس الحقيقة ان سلطة الارقام دي
ممكن تبقى ممتدة في حياتك
اكتر بكتير من اللي انت متخيله
يعني مثلا واحنا عيال صغيرين في المدرسة
فاحنا محكومين عن طريق فكرة الدرجات
المدرسة بتسيبك تروح عادي
مش بتبعت عسكري يجيبك بالعافية من البيت
لكن فيه درجات للحضور
ودرجات للامتحانات ودرجات للسقوط
بتحدد انت هتعيد السنة ولا لا
وانت وشطارتك بقى
تروح المدرسة وتذاكر وتتعلم
بالشكل اللي يخليك
تعدي من الامتحان وتجيب درجات عالية
عشان تسلك في النظام التعليمي وتبقى متفوق
بالمعايير اللي المنظومة حطاهالك
وهنا بتبدا تشوف
مشكلة المؤشرات الكبيرة فعلا
يعني مثلا وزارة التربية والتعليم
بتحط الدرجات دي على فهم المادة العلمية
اللي انت بتدرسها في المدرسة
لكن الطالب ممكن يمسك الكتاب يحفظه ببساطة
ويخش يكبه في الامتحان
وهو مش فاهم حاجة فعليا
من الكلام اللي بيكتبه
ويبقى المؤشر مش بيقيس الفهم خالص
زي ما كان مقصود في الاول
لانه اصبح بيقيس عوامل زي الحفظ
والقدرة على الغش او البرشمة او غيرهم
ولما بتخلص دراسة خالص وتبدا شغل
بتلاقي نفسك بقى محكوم بال وال
اللي هي حرفيا اختصار
مؤشرات الاداء الرئيسية
وبتطبق على كل الموظفين
باختلاف طبيعة شغلهم
وبرضه ما حدش من الشركة بتاعتك
بيفضل قاعد فوق دماغك
يعني لو عايز تقعد
تلعب  في الشغل وما تشتغلش
غالبا تقدر تعمل كدا
انا شخصيا باعمل كدا طول الوقت
بس هتيجي اخر الشهر او كل 3 شهور
وتلاقي شغلك متقاس
بمؤشرات الاداء دي ومتحول لرقم
والرقم دا هو اللي بيحدد
انت موظف عليه القيمة ولا لا
في الاستخدام دا للمؤشرات بنشوف كذا مشكلة
اولا توحيد القياس بين الموظفين
يعني تقييم ادائهم بمؤشرات محددة او موحدة
ممكن يبقى بيتجاهل فروق كتير بين الموظفين
وطبيعة شغلهم وطبيعة شخصياتهم
واهدافهم واحتياجاتهم للشغل
وطبعا ظروفهم خارج الشغل كمان
مش فارقة خالص لحد دلوقتي
والمشكلة التانية
ان المؤشر دا بيعيد تشكيل الحقيقة
يعني ما بيبقاش مجرد رقم
بيقيس انت خلصت
كام  من اللي عليك في الشهر مثلا
لا دا بيبقى دليل على مدى مسئوليتك كشخص
ومدى جدارتك بالشغلانة اللي انت فيها دي
وهل تستاهل الدخل اللي انت بتاخده دا
ولا دي فلوس حرام
مع ان في الواقع
ممكن انت تكون شخص مسئول عادي
لكن المؤشر ببساطة هو اللي بيقيس غلط
او مش بيعكس الصفة الشخصية دي فعلا
لانك اصلا بتكره الشغل
او بتكره زمايلك مثلا
او عندك مشاكل في البيت
واخيرا المشكلة التالتة صديقي الانسان
ان المؤشر فيه علاقات قوة غير متكافئة
لانه دايما بيجيلك من فوق
يعني ادارة الشركة او المدرسة او الدولة
هي اللي بتحطه
وبتبدا تقيس سلوكك عليه
ما حدش بيسالك اذا كان المؤشر دا
هيكون عادل في تقييمك ولا لا
انت المطلوب منك بس
انك تحاول تتكيف معاه طول الوقت
ساعات بقى
ممكن تبقى انت نفسك صديقي الانسان
اللي بتمارس على نفسك ديكتاتورية الارقام دي
وبتقيس اداءك بمؤشرات ظالمة وخداعة
رغم ان ما حدش اجبرك على دا
لكنك لقيت الموضوع حلو وعجبك
ودي حاجة بتحصلنا كلنا
حتى من غير ما حد يفرضها علينا
يعني مثلا عدد ال
اللي انت ممكن تعتبره مؤشر
على اد ايه انت محبوب او ذكي او دمك خفيف
وعدد ال اللي بيجيلك على بوستاتك
او عدد ال
اللي بتجيلك على ال بتاعتك
او عدد ال اللي بتجيلك على اليوتيوب
لو بتعمل برنامج زيي كدا
حاجات كتير ال المختلفة دي
بنفضل نعدها ونحسبها
وبنقع تحت سطوتها بمنتهى السهولة
ونبدا نشوف ذواتنا من خلالها
برضه لان الارقام دي بتغرينا
باننا نستنتج منها احكام عن الواقع
يعني خد عندك مثلا ال
اللي بتعدلك انت مشيت كام خطوة في اليوم
او حتى الساعات ال
اللي بتقولك حرقت كام كالوري النهاردة
او ال اللي بتقولك
انت قريت كام كتاب في السنة
زي  مثلا
او ال التانية
اللي بتقولنا احنا سمعنا موسيقى اد ايه
وكام نوع وازاي دا بيدل
على احوالنا المزاجية طول السنة
زي  وانغامي والحاجات دي
استاذ الفلسفة في جامعة يوتا ثاي نوين
بيسمي اللي بتعمله ال دي كلها
اختزال القيمة
بمعنى ان المؤشر
اللي ال دا بيديهولك
بيختزل الفعل
بكل ابعاده المختلفة وامكانياته المعقدة
في مؤشر رقمي بسيط
بيقيس حاجة ممكن ما تكونش دقيقة خالص
يعني مثلا عدد ال وال
على السوشيال ميديا
ممكن تخلينا بالتدريج من غير ما نحس
نحاول اكتر اننا ننشر المحتوى
اللي بيجيب  و اكتر
ودا معناه ان ال وال
مش بتقيس شعبيتنا او خفة دمنا
دي ممكن تكون اصلا
بتاثر في طريقة استخدامنا للمنصات دي
وبتغير اسلوبنا في التواصل عليها
وبتغير شخصيتنا نفسها
على السوشيال ميديا
وبتضيق الامكانيات
اللي المواقع دي بتتيحها لينا
في اننا نعبر عن نفسنا ونتواصل مع ناس تانية
تواصل عميق او ليه معنى
لانك ما بقيتش تشير اللي يعجبك
او اللي انت مهتم بيه
انت بقيت تشير اللي انت عارف
انه دا هيعجب الناس اكتر
او هيجيب لايكات اكتر
فدا ممكن يخليك احيانا كتير
تبدا تبقى انسان متطرف جدا
في ارائك على السوشيال ميديا
او تخش في خناقات
رغم انك في الواقع
ممكن تبقى انسان طيب جدا وخجول
او يخليك ان انت
تقول وتعمل حاجات مش عقلانية
علشان تعمل جلبة وتفرقع وتنتشر
نفس الكلام
بالنسبة ل المشي والرياضة
بتخليك تركز على عدد الخطوات
اللي انت مشيتها في اليوم
وهل حققت ال بتاعك ولا لا
كل دا بصرف النظر عن الجوانب التانية
مثلا حالتك النفسية
وانت بتتمشى اصلا او بتتمرن
وحالتك بعد ما مشيت او اتمرنت
مشيت فين واتكلمت مع حد ولا لا
وازاي النشاط دا ككل
اثر عليك بالايجاب ولا السلب
وبنفس الطريقة عدد الكتب اللي قريتها
مش فارق معاه استفدت ايه من القراية دي
وهل القراية دي اصلا
مرتبطة باحتياجاتك في الحياة
او بمسارك المعرفي فعلا ولا لا
وبالتالي الارقام بتخلينا مانفكرش
في الابعاد الكتير للفعل اللي بنقيسه
وانما بنختزل قيمته في بعد واحد
وزيادة على كدا بتخلي المؤشر
او ال اللي بيقيس دا
هو مصدر القيمة دي اصلا
فلو ال دا مش موجود
وما حدش بيعد احنا قرينا كام كتاب
ممكن نحس اننا خلاص
ما بقيناس محتاجين نقرا بنفس الدرجة
او مش عايزين نمشي اوي
لان ما فيش  نحققه
ولان كل دي حاجات
ما كانتش نابعة اصلا من جوانا فعلا
طبعا مش محتاج اقولك
ان دي حاجة كئيبة شوية
لان هي بتقلل استقلاليتنا الفردية
وبتخلينا تابعين لمعايير خارجية عننا
لكن يا ريت دي كانت المشكلة الوحيدة
المشكلة الاكبر بقى صديقي الانسان
ان المؤشرات الرقمية دي
بتفتحلنا كمان سؤال تاني
هل احنا طبيعيين ولا لا
ما هو انت مش طبيعي كدا صديقي الانسان
ودا بيبان بالذات في التطبيقات
بتاعة الصحة والرياضة والمشي مثلا
لانها مش بس بتعد
الخطوات اللي بتمشيها والتمارين اللي بتعملها
لا دي كمان بتقولك اللي انت بتعمله دا
اسهل ولا اصعب من اللي بيعمله بقية الناس
وهل انت وزنك او طولك
في ال الطبيعي او المتوسط ولا لا
وكل ما تبعد عن المتوسط دا فانت فيك مشكلة
ودي في حد ذاتها مغالطة كبيرة جدا
لانها بتخلط بين الطبيعي والمتوسط
وبين الصح والمفروض
المؤرخة سارة تشاني
بتشرح المغالطة دي في كتابها
اللي بعنوان هل انا طبيعي
في الكتاب دا بتحكيلنا قصة قصيرة لطيفة
لكن حزينة عن فكرة الطبيعي
اللي هي اصلا ما كانتش بتستخدم خالص
لوصف الصفات الانسانية
لحد بدايات القرن ال19
لما جه عالم احصاء بلجيكي
اسمه ادولف كوتلي
اخد مفهوم رياضي من علم الفلك
وبدا يطبقه على الصفات البشرية
المفهوم الرياضي دا
اسمه منحنى التوزيع الطبيعي
ممكن تبقى اخدته زمان في المدرسة
منحنى التوزيع الطبيعي دا
بيكون رسم بياني كدا شبه شكل الجرس
او شبه التلة كدا
عالي في النص
وليه طرفين او ديلين في اليمين والشمال
المنحنى دا اتطور في الاصل داخل علم الفلك
وكان اسمه منحنى الخطا
واللي عمله كان عالم رياضيات الماني
اسمه كارل فريدريك جاوس
عشان يحسب مكان ظهور نجم معين في السما
بس الاستاذ كوتلي بقى
جاب المفهوم دا من علم الفلك
وقرر ان هو يطبقه على البشر
ودا كان في الوقت
اللي الامبراطوريات الاوروبية الاستعمارية فيه
محتاجة تطور ادوات جديدة
لفهم البشر ودراستهم
علشان تدير المستعمرات بتاعتها
كوتلي دا قالك
احنا نجيب عينة من الناس
وطبعا جاب العينة دي من الناس اللي حواليه
اللي هما كانوا بيض او اوروبيين
وبعدين نقيس اطوالهم واوزانهم
ونعمل رسم بياني كدا
هيطلع نفس الشكل بتاع منحنى الخطا دا
وبعدين قام قالك بس
يبقى كل الصفات البشرية من ذكاء
وصفات شخصية وقدرات جسدية
ممكن نعبر عنها بنفس الرسم البياني دا
يبقى هو دا منحنى التوزيع الطبيعي
والنقطة اللي في النص دي
اللي هي متوسط الاوزان دي او الاطوال
هي دي الوزن الطبيعي
او الطول الطبيعي للبني ادمين
وكل ما يبقى الوزن
او الطول مختلفين عن الرقم دا
يبقى الواحد كدا بعيد عن الطبيعي
وبالتالي بعيد برضه عن المثالية
وحالته منيلة بنيلة
تلزيق المفهوم دا في قياس الصفات البشرية
بقى معتاد بعد كدا في كل العلوم الحديثة
اللي كانت بتتاسس في الفترة دي
لدراسة البشر والمجتمعات
وبعدها اترسخ في لغتنا العادية حتى
فبقى واحد من الاسئلة
اللي بنسالها لنفسنا باستمرار
هل انا طبيعي هل طولي طبيعي
هل وزني طبيعي هل نشاطي البدني طبيعي
هل قدراتي العقلية طبيعية
ونفضل دايما بندور على الاجابة
في مصادر مختلفة
وال اللي باقولك عليها دي
بالارقام اللي بتديهالنا
بقت واحدة من الطرق اللي بنستخدمها
عشان نجاوب لنفسنا على السؤال دا
رغم انه سؤال اصلا
ما كانش موجود قبل القرن ال19
يعني ما كانش عادي
انك توصف انسان انه طبيعي
او انسان تاني انه مش طبيعي
ما كانش فيه حاجة اسمها كدا
طبعا مش محتاج اقولك التطور دا
ادى لكوارث اد ايه بعدها بشوية
لان فكرة اننا ممكن نقسم الناس
على اساس بعدهم او قربهم من الطبيعي
ممكن تغرينا باننا نحاول
نتدخل في الصفات الانسانية دي
باننا مثلا نحط ضغط على الناس
اللي اقل بكتير من الطبيعي
عشان ما يخلفوش
او نشجع الناس اللي اعلى من الطبيعي
علشان يخلفوا
باعتبار ان جيناتهم حلوة
وبالشكل دا نبقى يعني بنرتقي بالبشر
وطبعا دي الفكرة الشريرة
اللي انت اخدتها برضه
في درس القراءة صديقي الانسان
بس انت ناسيها تحت اسم اليوجينيا
اليوجينيا في شكلها المتوحش
ممكن تكون حاجة من الماضي الى حد ما
لكن دا مش معناه
ان تاثير الارقام على المجتمعات انتهى خلاص
يعني سالي انجل ميري
استاذة الانثروبولوجيا بتاعة اول الحلقة
كانت مهتمة في الكتاب بتاعها
باستخدام المؤشرات دي
على المستوى السياسي او الدولي
وبتدي امثلة على مؤشرات معينة
بتستخدمها المؤسسات الدولية
زي مثلا مؤشر العنف ضد المراة
او مؤشر حقوق الانسان
او مؤشر تقرير الاتجار بالبشر
الحاجات اللي انت اول ما بتسمعها
بتبدا تنعس دي صديقي الانسان
معلش عايزك بس تفوق معايا شوية كدا
عشان الحاجات المملة دي للاسف
هي اللي بتتحكم في حياتنا
مؤشرات العنف ضد المراة مثلا
بتساوي بين انواع مختلفة جدا من العنف
يعني الاهانة والتحرش والاغتصاب
كل دي اشكال من العنف ضد المراة
ايذاء اطفال المراة
او ايذاء حيواناتها الاليفة
برضه اشكال من العنف ضد المراة
حرمان المراة من الدخل المادي او من الشغل
وفرقعة كاوتشات العربية بتاعتها
على راي خميس ايه يا مراة فيه ايه
كل دي بقت حاجات
تتحط تحت مسمى العنف ضد المراة
وواضح جدا لاي انسان عاقل
ان دي حاجات مختلفة عن بعضها
وان لو حطيتهم كلهم تحت مؤشر واحد
وحاولت اقيس من خلاله
مستوى العنف ضد المراة
فالاكيد انه هيكون مضلل بدرجة ما على الاقل
لان الفروق كبيرة بين اشكال العنف دي كلها
مش بس عشان درجة العنف مختلفة في كل مثال
لكن عشان معناها وسياقاتها الخاصة
في كل مجتمع وكل حالة فردية
لانه فيه فرق كبير اوي
بين الاغتصاب وبين فرقعة الكاوتشات
ولما بنقول فرقعة الكاوتشات
احنا بنتكلم عن الكاوتشات بتاعة العربية
صديقي الانسان دا مش مجازا يعني
لكن احنا عشان نعد الحاجات دي
ونحطها في مؤشر ونحولها لرقم
بيكون ضروري ان احنا نتجاهل الفروق دي كلها
ونتعامل مع كل الحاجات كانها اشياء متساوية
ونفس الكلام دا بينطبق
على المؤشرات الاقتصادية مثلا
اللي بنستخدمها
عشان نقيس التقدم الاقتصادي بتاع الدول
اهم المؤشرات دي
مؤشر الناتج المحلي الاجمالي اللي هو 
اكيد عدى عليك صديقي الانسان
او ما عداش مش عارف يعني
اصل العالم كله
بقى يستخدمه دلوقتي وبيعتمد عليه
من اول الحرب العالمية التانية
عشان يقيس صحة الاقتصاد
والنمو الاقتصادي لكل دولة
المؤشر دا بيقيس
اجمالي القيمة السوقية للسلع
والخدمات اللي بتنتجها كل دولة
في فترة زمنية معينة
وبيقيس كل دا
من غير ما يحط في اعتباره مثلا
الخدمات اللي بتتقدم من غير مقابل مادي
او التبادلات اللي بتحصل
برة الاقتصاد الرسمي
او جودة حياة البشر
اللي عايشين في البلد دي
او شكل توزيع الدخل ومدى عدالته
الاقتصاديين بعيد عنك
بقوا مهووسين بالمؤشر دا
كانه هو الهدف النهائي لكل حاجة
في السياسة والاقتصاد
حتى لو رخاء الناس او جودة معيشتهم
كانوا بيتدهوروا
في نفس الوقت اللي المؤشر دا فيه بيعلى
وطبعا مش مهم الكوارث البيئية مثلا
اللي بتترتب على النمو الاقتصادي
اللي ما لهوش حدود دا
اللي هو بيادي في الاخر
لان حياة الناس الفعلية ممكن تبقى اسوا
ما دام اجمالي الدخل القومي بيزيد
يبقى احنا كدا في السليم
طب وبعدين بقى صديقي الانسان
في القصة دي
اذا كانت المعلومات الرقمية
اللي بنشوفها حوالينا دي
سواء على مستوى الدول او الافراد
ممكن تبقى مضللة او مش بتعبر
عن الحقيقة بدقة ووضوح زي ما بنفتكر
نعمل ايه طيب نبطل نقيس ونحسب
ونرمي علم الرياضيات والاحصاء دا في الزبالة
انا ما قلتش كدا صديقي الانسان
ما تقولنيش كلام انا ما قلتهوش لو سمحت
انا قلتلك بس ان المؤشرات دي
فيها عدد من المشاكل
لكن دا لا يعني خالص
انها ما لهاش فايدة برضه
لو جيت تفكر في المؤشرات الرقمية دي
على المستوى الدولي
هتلاقي ان هي اكيد بتفيد فعلا
في ان الدول تاخد
قرارات محسوبة ومدروسة في صالح شعوبها
واكيد هتكون احسن برضه
من اننا نضبش كدا في الضلمة
واحنا مش شايفين اصلا
اللي احنا بنعمله دا هيادي لايه
لاننا مش بنقيس حاجة ولا بنحسب حاجة
وهيفضل اعتماد الحكام والسياسيين
على معلومات واضحة ومحددة
احسن برضه بكتير ما يبقوا بيعتمدوا
على الفهلوة والخبرات اللولبية
والالهام الالهي
سالي انجل ميري دي بتقولك
ان اشكاليات المؤشرات الرقمية دي
ممكن يبقى صعب تجنبها
لكن ممكن تتحسن
ممكن دايما نحاول نطور المؤشرات بتاعتنا دي
ونبني مؤشرات اقوى او ادق
او تشمل تفاصيل اكتر
وممكن دايما نحاول ناخد بالنا
من السياقات والتفاصيل الصغيرة
اللي بتخلي المقارنات والقياسات
احيانا تبقى مضللة
لكن حتى واحنا بنعمل كدا
ناخد بالنا انه المؤشرات الرقمية بشكل عام
دايما هتفضل ناقصة
حتى لو كانت افضل سلاح نعرفه دلوقتي
عشان نقيس الواقع ونقيمه
ودا لان المؤشرات دي بتعتمد على بيانات
والبيانات دي نفسها
كتير ممكن ما تبقاش قابلة للرصد او القياس
ولو اترصدت او اتقاست ممكن ما تكونش دقيقة
وكمان لان الارقام
مهما كان شكلها موضوعي
هتفضل مخبية وراها رؤية الناس
اللي بنوا المؤشر دا وفهمهم للامور
وطبعا افكارهم ومعتقداتهم
فمثلا مؤشر اجمالي الناتج المحلي
بيعكس اولويات الفترة اللي اتطور فيها
في التلاتينات
لما كانت كل الاقتصادات عطلانة مش بتتحرك
وكان النمو الاقتصادي بالتالي
هو الامل والهدف الاسمى للسياسات كلها
ممكن احنا النهاردة
يبقى عندنا اولويات مختلفة
ولازم نبقى بنفكر
في اننا يبقى عندنا اولويات مختلفة
المؤشرات دي في النهاية
اللي بيحطها
هما الاحصائيين وصناع القرار الكبار
اللي قاعدين
في قاعات اجتماعات كبيرة ومكيفة
واحيانا مش هيكونوا فاهمين اوي الابعاد الكتير
للحاجات اللي هما بيحاولوا يقيسوها
زي الاتجار بالبشر
والعنف ضد المراة والكلام دا
لانهم بعيد جدا عن الظواهر دي
وعلى مستوى الحياة الشخصية صديقي الانسان
فانا مش فاهم ليه اصلا
اي انسان عاقل يحاول يفهم ذاته
من خلال الارقام او يحكم على نفسه منها
يعني ممكن المؤشرات
بتاعة الخطوات والقراية دي
تساعدنا شوية ان احنا نسجل او نقيس
جانب من التغيير اللي بيحصلنا مثلا
بين كل سنة والتانية
نشوف ازاي كنا بنقرا اكتر او اقل
السنين اللي فاتت
او ازاي كنا بنمشي اكتر او اقل
لكن صعب جدا اننا نستخدمه
عشان نحكم على ذواتنا
اننا مثقفين مثلا او رياضيين
او اجتماعيين او دمنا خفيف
لان حياتنا كافراد
دايما اغنى بكتير واعقد بكتير
من اننا نختزلها
في مجموعة من الارقام والبيانات
مهما كانت الارقام دي محسوبة ازاي
لكن دا لا يمنع برضه صديقي الانسان
ان الواحد بيقعد يعد ال وال
والكومنتات اللي انت بتعملها
فيا ريت يا ريت ما تنسانيش في الموضوع دا
هو دا بقى اغراء الكم مش قادر اقاومه
فارجوك ارجوك لو تعرف طريقة
اكتبهالي في التعليقات
واهو حتى نزود عددها
يلا تصبح على خير
