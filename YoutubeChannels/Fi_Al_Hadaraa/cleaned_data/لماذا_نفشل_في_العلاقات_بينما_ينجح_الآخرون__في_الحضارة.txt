 اه
 معلش هتحرق شوية
خف ايدك خف ايدك شوية يا سعدني
معلش يا سامح استحمل
انا نفسي اعرف ايه اللي حصل بالظبط
اساله هو
هيكون عمل ايه يعني
يا رضا دا سامح جاري
المتعلم الوسيم المحترم
يعني هو محترم وانا اللي طالع من المجاري
دا انا على الاقل حاطط سوفاج
والله انت ادرى بقى
لا يا سامح خد بالك
رضا دا راجل شارع محترم ومكافح
بيوصل الامانات لاصحابها
اوعى تكون الامانة بتاعتي اتاثرت بالضرب
ما اتاثرتش بس هتتاثر
حلاوتك يا ملك المساء والسهرة
 بعشق دخلته عليا
 فعلا
هو انت مش هتقول حاجة للفالجر دا
انا فاندر ياد يا ابن ال
طب عليا الطلاق لاقوم اتلته
رضا
انت في بيت اخوك عيب ما يصحش
 ماشي يا ابو السعادين
 استهدى بالله كدا وقولي ايه اللي حصل بالظبط
انا اقولك ايه اللي حصل
وانا ماشي في الطريق قابلت الست ام خالد
الولية دي عينيها وحشة
قلت اه انا كدا هيحصلي حاجة
مفيش شوية راحت الموتسيكل اتقلب بيا
انا مش عارف ازاي
بس هو هيحصل
صديقي الانسان
وصديقتي الانسانة
الجميلة
الرائعة
فاتنة الجمال
دعيني اصب لك الشاي
انت رائعة الحسن هذا الصباح
وصوتك نقش جميل على ثوب مراكشيا
وعقدك يلعب كالطفل تحت المرايا
ويرتشف الماء من شفة المزهرية
ايتها التحفة الالهية
ايتها المعجزة التكوينية
ايتها القنبلة العنقودية
انا والله العظيم لو كان لي قلبان
لعشت بواحد وافردت قلبا في هواك يعذب
بس معلش والله هو واحد بس
طب خلاص طيب ما تزعليش والنبي
خدي القلب اللي حيلتي اهو
وانا هستكتر عليكي قلبي برضه
انا خلاص
لو شرحت الغداة يا هند صدري
لم تجد لي يداك يا هند قلبا
فاعذريني ان كنت صاحب عذر
واغفري لي ان كنت اذنبت ذنبا
طبعا مفيش شك ان عمر بن ابي ربيعة دا
كان في العصر الاموي
من الشعراء اللي بيبعتوا رسايل في ال
بيقولك لحبك احببت من لم يكن
صفيا لنفسي ولا صاحبا
وابذل مالي لمرضاتكم
واعتب من جاءني عاتبا
ناقص يقولها عايز ابقى خدام تحت جزمتك
لا وبعد كدا يقولك ايه
الم تربع على الطلل المريب
بقى الطلل هو اللي مريب برضه يا عمر
صديقي الانسان وصديقتي الانسانة
انا مش مصدق نفسي
ديوان الشعر العربي طلع مليان سمبنة
بس انا بصراحة مش جاي النهاردة
عشان اكلمكم عن سمبنة زمان
انا جاي النهاردة اتكلم عن سمبنة دلوقتي
او يعني بتعبير اخر انا جاي اتكلم
عن مجموعة من الظواهر والشخصيات
المتعلقة كلها بديناميكيات العلاقات
بين الجنسين في عصور ما بعد الحداثة
 ايوة كدا اظبط الكلام
السيمب في لغتنا المعاصرة
كلمة بتتقال للتحقير
والمقصود بيها بيكون راجل ما عندهوش مانع
انه هو يهزا نفسه ويهزا اهله ويجيبلهم الكلام
عشان بنت ترد عليه بكلمة ولا كلمتين
مقضيها بقى رياكتات  علىانستجرام
واشعار في الكومنتات
وبيبعتلها هدايا ويعزمها
في ستارباكس جايز تبادله اي اهتمام
وهي ولا معبراه اساسا
بس القصة مش بالبساطة دي
طبعا صديقي الانسان
والا ما كنتش عملتلك
على حسها حلقة يعني غير مريحة زي دي
القصة اكبر من كدا بشوية
لان احنا عشان نفهم شخصية السيمب
محتاجين نفهم الاول شخصية الانسل
لان قبل ما كلنا نعرف يعني ايه سيمب
كان الانسل هو اول واحد
بيقول للسيمب يا سيمب
والسيمب اقوله يا سيمب في عيونه
يطلع مين بقى الانسل دا كمان
في ٢٠١٤
شاب عنده ٢٢ سنة كان اسمه اليوت رودجر
رودجر دا صديقي الانسان
كان عايش قريب من الجامعة بتاعته
اللي هي جامعة كاليفورنيا
اللي هي في سانتا باربرا دي
وفي يوم 23 مايو الجدع دا صحي من النوم
مقرر يرتكب مذبحة وينتحر في الاخر
قالك انا زهقت بقى من حياتي انا هخترق نفسي
مفيش بنت راضية تصاحبني
ما بدهاش بقى
انا هقتل الاتنين اللي ساكنين معايا في الشقة
وبعدين هنزل اروح جنب الجامعة كدا
فيه مقر بتاع اسرة البنات الحلوة واخد بالك
طبعا هو ما اسمهوش كدا يعني
بس زي ما احنا عندنا في الجامعة
بنروح نشترك في اسرة صقور الملازم
او اسرة نفسي بنت تمسك ايدي
الجامعات الامريكية
فيها حاجة مشابهة اسمها الاخويات
واليوت رودجر دا قرر انه هو هينزل يضرب نار
على الاخوية اللي مشهور عنها في الجامعة
ان كلها بنات حلوين بس
وبالفعل بينزل يضرب نار حوالين المكان
ويقتل بنتين بشكل عشوائي
وبعدين بياخد معاه عربيته
ويجري ويدوس على الناس ويضرب نار
وبيحاول وهو بيضرب ينشن على البنات
خصوصا الحلوين او ال 
تخيل صديقي الانسان حتى القتلة المجانين دلوقتي
بقوا بيعملوا  
بعد شوية طبعا البوليس بيجري وراه
ولما خلاص لقى نفسه لبس في الرصيف وهيتمسك
ضرب على نفسه نار هو كمان ومات
زي ما كان مخطط من الاول
اهو بنية رودجر دا صديقي الانسان
هو السبب في ان كلمة انسل دي
تطلع لل
والناس بقت عايزة تفهم ايه معنى الكلمة دي
والعنف والجنان دول كلهم جايين منين
والحمد لله الراجل ما قصرش معانا في حاجة
قبل ما يعمل العملية بتاعته دي
سابلنا مانيفستو طويل
بيحكي فيه قصة حياته وبيشرح دوافعه
حرفيا صديقي الانسان الفرح فيه سطرين
وبقيته حوالي ال٨٠ صفحة كلهم عذاب
رودجر بيقول انه كان من صغره
فاشل جدا اجتماعيا
وكان فاشل بصورة اكبر كتير كمان مع البنات
وقصة حياته طبعا
مليانة حكايات كتير تفصيلية
بس خلاصتها انه بيبدا بالتدريج
يكون كراهية عنيفة جدا ضد الستات
بسبب احساسه الدائم بالرفض
وفشله في انه يحب ويتحب
ولانه بيحكي قصة حياته دي من اول ما اتولد
فالموضوع بيكون كيوت شوية في الاول
طفل خجول شوية بيتعرض لمواقف محرجة او سخيفة
لكن عادي اكيد مش نهاية العالم
بعد كدا بيقلب حزن وماسي
مراهق عنده ١٣ سنة ولا ١٤ سنة
 ابوه وامه منفصلين
مرتبك اجتماعيا محروم عاطفيا
ومش عارف يتعامل في اي مدرسة بيروحها
بيبدا اليوت يكتئب بعنف ويدمن الفيديو جيمز
عشان يهرب من حياته الواقعية دي
لكن لما يكبر اكتر شوية ويبقى عنده ١٨ سنة
فالموضوع بيبدا يبقى مخيف وكابوسي
رودجر بالتدريج
بيبدا يوصل لمجموعة من القناعات
اللي هيدخل هو على الانترنت في يوم من الايام
ويكتشف ان قناعاته دي بالصدفة
متطابقة مع ناس بيقولوا على نفسهم انسلز
والقناعات دي مبنية
على افكار تبان بسيطة من برة
لكنها بالتدريج
بتوصل لاستنتاجات راديكالية جدا
الانسلز شايفين ان ربنا خلقنا طبقات
فيه ناس شكلها حلو وناجحة اجتماعيا
وبتعرف تتعامل وفيه ناس لا
والناس الناجحة المستحمية اللي شكلها
حلو دول شايفين الحياة عادلة
لانهم بياخدوا اللي هما عايزينه
لكن الناس الفاشلة اللي بيقعدوا لوحدهم
في الفسحة وبيبقوا ملطشة المدرسة
دول عمرهم في حياتهم ما هيدوقوا طعم السعادة
كانه استنتاج متسرع سيكا
ماشي طبعا يعني ان الناس مواهب
وفيه ناس بتتولد حياتها اسهل
عشان شكلهم اجمل او اذكى او غيره
لكن دا مالوش علاقة بالسعادة مش كدا
الانسلز بيقولك
لا ازاي بس دا ليه علاقة طبعا
لان الانسان مستحيل يحس بالسعادة
من غير علاقة عاطفية
يحس فيها انه محبوب ومرغوب فيه
ودا صحيح كان ممكن يحصل زمان
لكل الناس اكتر من دلوقتي
ايام لما كل واحد كان بيتجوز بنت عمه ونخلص
دلوقتي الحياة العاطفية بقت سوق كبير
وعرض وطلب واللي ما يشتري يتفرج
كل واحد بينزل يجرب حظه ويحاول يتعرف
وياخد مواعيد ويجيب ورد ويروح سينما واخد بالك
وفي الوضع دا الناس الاقل جمالا
بقى محكوم عليهم بالفشل طول الوقت
بسبب ان شكلهم مش حلو
او مهاراتهم الاجتماعية ضعيفة حبتين
لانه من وجهة نظر الانسلز
مفيش بنت بارادتها الحرة وكامل قواها العقلية
هتختار الشخص الاقل جمالا
خصوصا لو بيخبط على بابها
الاحلى منه مثلا
اكيد كل حد عنده معايير للجمال برضه
حتى لو كانت نسبية في الاخر
ولا ايه صديقي الانسان ما تخافش انت قمر
اما بالنسبة لصديقتي الانسانة
فانا مضطر اتطمن عليكي يعني
فبستسمحك لو تسيبي رقمك في الكنترول
مع ان والله اليوت رودجر دا
كان شكله وسيم وعادي يعني
يعني حتى فيه شبه من دكتور مكاوي
لكن عموما الانسلز بيتهموا
عدد كبير اوي من الناس
بالمسئولية عن الوضع
اللي بيخليهم هما في قاع السلسلة الجنسية دي
البنات هما السبب
تيجي تسال ليه
لان كل البنات عندهم تقدير منتفخ واخد بالك
ومبالغ فيه لقيمتهم في سوق الجمال
وطبعا ماهم ليهم حق ما هي لو مش بيجيلها
كل يوم 100 رسالة في ال
ما كانتش انتفخت كدا
وعشان كدا فالمتهم التاني
هما طبعا حبايبنا السيمبات
احلى تحية لرجالتنا السيمبات البواسل
في كل مواقع التواصل الاجتماعي
قال بقى ايه
لان السيمبات هما السبب الحقيقي
في ان البنات عندهم تقدير مبالغ فيه لقيمتهم
بسبب لهاثهم المستمر
ورا اي كروموسومين اكس محطوطين جنب بعض
العالم من وجهة نظر الانسلز اذا
مكون من جحافل السيمبات
اللي بيحاولوا باستماتة انهم يبلوا البلابل
وجحافل الستات
اللي بتلاقي نفسها مرغوب فيها
فبتبدا تعلي الستاندردز بتاعتها
بصورة الانسلز شايفينها مش منطقية
جنب دول ودول فيه بقى نخبة صغيرة من الرجالة
ذوي الاجسام الممشوقة والوجوه المنحوتة
مقضيينها بقى تنطيط من بنت لبنت كدا
ونخبة برضه من الستات اللي هما من حقهم
ان هما يعلوا الستاندردز بصراحة
رغم انهم مزودينها برضه حبتين شوية
بسبب سمبنة الرجالة
واخيرا تحت خالص
في قاع المجتمع الانسلز
ودول هما اللي مهما عملوا ومهما اشتغلوا على نفسهم
ومهما راحوا الجيم ومهما استحموا
مكتوب عليهم التعفف
ولسان حالهم بيقول لا اصافح النساء
طبعا انت سامع الكلام دا ومستغرب
وبتسال نفسك دلوقتي
هو دا برنامج مواقف وطرائف دا ولا ايه
طيب يا سيدي شكرا
دا واحد اللي هو رودجر دا مختل عقليا
ولقى شوية ناس
مختلين عقليا شبهه برضه وخلصنا منه
ما الدنيا مليانة مجانين
صديقي الانسان للاسف
الحكومة الفيدرالية الامريكية مختلفة معاك
لانها في تقرير اصدرته في مارس اللي فات
صنفت ارهاب الانسلز
كخطر متزايد في الوقت الحالي
ورغم ان مفيش احصائيات رسمية لكن فعلا
الهجمات الارهابية اللي خارجة من المجتمع دا
عددها مكانش قليل خالص
دا انا عادد 6 بس ما بين 2017 و2021
وانا قاعد مع نفسي كدا بسرعة كدا
ودول المشهورين بس يعني
لكن عادي برضه ممكن تفكر ان دي لسة
ظاهرة امريكية او غربية بالكامل
وان الناس دي كدا
طول عمرهم مختلين فمفيش جديد
لكن صديقي الانسان
عندي ليك طلب صغير فكر تاني معلش
هل فعلا حوادث العنف الذكوري الانتقامية
او المرتبطة بالتعرض للرفض
ظاهرة امريكية غربية بس فعلا
يا راجل دا انا وانت عارفين اللي فيها
احنا في الكام شهر اللي فاتوا بس سمعنا عن
بتاع ٤ او ٥ حوادث عنف او شروع في عنف
مرتبطين بتعرض راجل للرفض
اشهرهم طبعا كانت حادثة نيرة اشرف
وبعدها حادثة ايمان ارشيد الله يرحمهم
ومش بس كدا دا كمان بعض الحوادث دي كان فيها
تعاطف كبير مع القتلة على السوشال ميديا
ورغم ان المتورطين في الحوادث دي
 جايز عمرهم ما سمعوا عن الانسلز
ولا يعرفوا حاجة عن اللي بنقوله
وبالتالي ما كونوش موقف معلن
من الستات في العموم
لكن رغم كدا فيه مجموعة واسعة
من المشاعر والحساسيات المشتركة
في الحالتين عندنا ذكر
بيحمل ست مسئولية بؤسه بسبب رفضها ليه
وبيقرر يعمل فعل انتقامي
من غير اي اهتمام بالعواقب
حتى لو حياته نفسها هتنتهي
في حالة الانسلز
وفي حالة الحوادث اللي بتحصل حوالينا دي
فيه راجل بيحس باهانة شديدة جدا
من الرفض المستمر
وبيقول لنفسه وللعالم انا مش هتسمبن
ومش ههين كرامتي عشان واحدة ست
انا هفجر نفسي فيكم وارتاح
ورغم ان الانسلز عندهم قاموس
ومصطلحات معينة ورؤية معينة للعالم
وان اللي عندنا حوادث فردية
ومفيش وراها تفكير كتير او تنظيم
بس المشاعر هي المشاعر
وبتقتل هنا زي ما بتقتل هناك
ركبت القطر اللي هو القشاش دا
ورحت على بلد في الدائري اسمها سنهوت
عارفين مين من سنهوت دي
 مين
 الزعيم عمرو دياب
دوكها الهضبة الزعيم دا بتاع الكشري
قابلته هو وعيلته من سنتين
كانوا طالعين معاه في اعلان
رضا
فاكر زمان كان فيه خناقة
بينك وبين الراجل اللي جروحه لمت دا
فين فاكر
قابلت بقى بنت ملكتني
جعبدت في شرايين قلبي
قلت انا مش هسيبها
بس رحت والله كلمتها بالذوق
بس هي ما قبلتش
الكلام دا حصل امتى
من سنتين منك لله
 منك لله
 اعقل
اعقل بص انا فقدت الامل فيه
خلاص دا معاه شهادة اطفال
انا بقى عايز افهم
انت عصبته في ايه خليته يعمل فيك كدا
ما حصلش حاجة كل اللي حصل
ان وهو طالع لقاني واقف مع بنتين صحابي
وكل واحدة فيهم يا دكترة جايباله بوكيه ورد
وبيحتفلوا بعيد ميلاده
وبيقولوله حابي بايزاي تونو
2 بنات تحت بيتك وبوكيه ورد الاتنين
وبيحتفلوا بعيد ميلاده
وبيقولوله حابي بايزاي تونو
 دا احنا ما عشناش ياد يا رضا
 ايوة
انا مش فاهم ايه مشكلتكم
مفيش اي مشكلة مفيش اي مشكلة خالص
 يعني وال بتاعتي
يعني بيحتفلوا بعيد ميلادي مش اكتر
هات دي بقى كدا عشان عندنا مهمة صعبة النهاردة
وخده انت واتكلوا على الله
ماشي يا استاذ سامح
يا نهار ابيض دا انت عينيك خفت جدا يا راجل
بجد هديت
يلا اه والله بقى عشان عندي معاد طيارة
ما تيلا يا جدع
 تعالى يا موحا
 يا سعدني
 لا ما تخافش مش هيعمل حاجة تاني
 هطفيلك الشمع
حابي بايزاي تونو
بالراحة عليه يا رضا
 حابي بايزاي تونو
 دا هيموت
الرد الطبيعي اللي متعودين نسمعه
على عقلية الانسلز وطريقتهم في التفكير
انها نموذج لحاجة اسمها
الاستحقاق الذكوري
الاستحقاق الذكوري هو اعتقاد الرجالة
انهم يستحقوا الحب والجنس والاهتمام
من اي بنت تعجبهم
انتي مش عجبتيه يلا تعالي
اعملك ايه طيب ما انتي عجبتيه
كان البنت دي ما لهاش شخصية او اختيارات
النقد دا هو اكتر نقد
اترد بيه على الانسلز
وعلى كلامهم بتاع انه الحياة ما فيهاش عدل
بسبب انهم بيتعرضوا للرفض
واكيد النقد دا جزء من الحقيقة فعلا
لكنه مش كل الحقيقة
لان الموضوع زي ما احنا متعودين صديقي الانسان
ليه ابعاد تانية بالاضافة لدا
اهم الابعاد دي هي انه جايز فعلا
عالم العلاقات العاطفية والجنسية
مفيهوش عدل
زي ما الناس بتحب تتصور وهقولك ليه
كلنا بنصدق انه كل واحد فينا
بغض النظر عن شكله او لونه او صفاته الشخصية
هو ال بتاع شخص تاني هنا ولا هناك
ان كل واحد فينا ايا كانت مواصفاته
له زبونه يعني
لكن الحقيقة ان فيه اسباب كتير
تخلينا نشكك شوية في القصة دي
كريستيان رادر مؤسس موقع تعارف
امريكي شهير اسمه 
كتب كتاب نشر فيه الغسيل الوسخ
لمستخدمي الموقع بتاعه والنتيجة كانت مخزية
رادر لما بص في الداتا اللي على الموقع بتاعه
اكتشف حاجات غير متوقعة
زي مثلا ان كل الناس بتدي ريتنج
للبنات السود اقل من اي بنات تانيين
حتى الرجالة السود نفسهم
بيدوهم ريتنج قليل
وبالمثل كل الستات بتدي الرجالة الاسيويين
ريتنج اقل من اي رجالة تانيين
ليه
وفي الهيصة دي كلها
دايما الرجالة البيض والستات البيض
في اعلى الهرم الجنسي والعاطفي والاجتماعي
مرغوب فيهم اكتر من اي حد تاني
حاجة في منتهى البيض
صديقي الانسان اي حد عشان يفهم
مجتمع زي المجتمع الامريكي
لازم يبقى فاهم
حسبة الوان الناس واعراقهم دي
لانها مفاتيح اساسية لفهم المجتمع الامريكي
لكن بالنسبة لمجتمع مش امريكي
ممكن يبقى عندنا معايير تانية غير اللون والشكل
زي مثلا الاصول بتاعت البني ادمين
وهما في انهي طبقة اجتماعية
يعني النقطة الاساسية مش قصة العنصرية ضد
الستات السود ولا الرجالة الاسيويين في امريكا
القصة انه في اي مجتمع
لما الرجالة والستات بينزلوا يتعرفوا على بعض
في مساحة عامة وحرة وفيها مساواة
يعني لما الحياة العاطفية
بتخضع لقوانين العرض والطلب
فالطلب على الناس مش بيكون متساوي
صديقي الانسان بديهيات
فيه اصناف الطلب عليها بيبقى اكتر
واصناف اقل
الفرص مش بتكون متساوية خالص
ودا لاسباب كتير خارجة عن ارادة الافراد دول
لكن القصة دي ببساطة كلنا بنحاول ننكرها
او ننساها او ما نفكرش فيها
السينما الامريكية قعدت سنين طويلة
تحاول تبيع للجمهور
شخصية المراهق المرتبك الفاشل اجتماعيا
اللي رغم كل فشله فاجمل بنت في المدرسة
دايما بتقع في حبه في الاخر
فكر مثلا في بيتر باركر اللي هو الشخصية
السرية لسبايدرمان كنموذج للفكرة دي
او فكر مثلا في فيلم الجميلة والوحش
او النسخة المقلوبة منه 
واللي بيحصل ان الاميرة الجميلة
بتقع في حب غول قبيح
وفي نهاية الفيلم بتتحول هي كمان لغولة
كتاكيد على ان شكلك وخلقتك
مش هيكونوا عائق ابدا عن الحب
السينما كانت في كل الحالات
دايما تجيب شخص فاشل في حاجة مثلا في حياته
بحيث المشاهد يقدر يتعاطف معاه
ويحس انه دا فعلا السبب انه مش لاقي الحب
لكن تيجي في نهاية الفيلم تقوله
انت تقدر تنتصر على الامير الوسيم
او الطالب اللي بيلعب فوتبول او الشاب الكول
سيبك انت بس من الكولنة اللي انت فيها
وانت تبقى زي الفل
وممكن تفوز بقلب اجمل بنت
عشان خاطر طيبة قلبك وروحك الحلوة دي
في الرواية دي السينما والثقافة الرايجة
بيحاولوا يعملولك اسطورة معينة
عن نظام العلاقات العاطفية
ويقنعونا ان هي دي الطريقة اللي الحب
بيحصل بيها فعلا في الحياة الحقيقية
المراهق الفاشل اللي بيكسب
قلب البنت الحلوة في الاخر دايما دا
بيبقى قصة فيلم حلو
لان كلنا عارفين ان فرصه صعبة جدا
لكن كلنا برضه نفسنا نسمع انه عادي
ال دا مش بس بيتكسر
لا دا بيتكسر في كل الافلام
والمعجزة بتحصل كل مرة
كل مرة ممكن الشخص
اللي فشل ظاهريا دا هو اللي يكسب
ودا اكيد بيحصل في الواقع احيانا طبعا
لكن السينما الامريكية مهووسة بيه زيادة حبتين
وسبب الهوس دا ان السردية دي ضرورية
عشان الناس تطمن على حياتها العاطفية
اللي بقت شبه حياتهم العملية
في تفاصيلها بالظبط
منافسة شديدة وتنطيط وانترفيوهات بس
على اضواء الشموع
وفي الاخر كلها بتفتح اللابتوب ع السرير
السبب في دا صديقي الانسان
ان الاقتصاد الامريكي
هو واقتصاد اي مجتمع حضري معاصر
معتمد بشكل كبير على استهلاك الجماهير
واستهلاك الجماهير جزء كبير منه
مرتبط بالحياة العاطفية ومشتقاتها
صديقي الانسان تخيل مثلا
لو انت فقدت الامل انك تصاحب
انا متاكد انك هتبطل تجيب لبس جديد مثلا
او تخرج في كافيهات وهتقضيها بس
نزول على القهوة بالبيجامة مع اصحابك المكتئبين
دا انت مش بعيد تبطل تستحمى
دا السبب ان كلنا محتاجين نصدق
ان الحياة العاطفية
هتكافئنا كلنا بالعدل وبالتساوي
لو بس اهتمينا كفاية
لو بذلنا فيها مجهود كفاية
لو خرجنا كفاية وجددنا من نفسنا باستمرار
ودي كلها ببساطة صديقي الانسان
ما اخبيش عليك وصفات للاستهلاك
الضغط كله في الوضع دا بيكون على الناس
اللي بقى مطلوب منها تدير حياتها العاطفية
بنفس طريقة ادارتها للكارير بتاعها
تروح انترفيوهات عشان الشغل
وتنزل في  كل اسبوعين
تحكي قصة حياتك من الاول وجديد عشان الحب
كل دا وسط منافسة شديدة جدا وضغط مستمر
ان الوقت بيعدي والقطر هيفوتك
ومن غير ضمانات من اي نوع
في عالم بيضغط عليك باستمرار
عشان تدور على الاحسن والاجمل والافشخ
في حالة الشغل زيها زي حالة الحب
القوة الدافعة كلها
مرتبطة بدورة الانتاج والاستهلاك
عشان كدا الانسلز بيحبوا اوي
الافلام اللي بتكسر النمط دا
الاعتقاد دا بالنسبالهم
بان الحياة تكافئنا دا هو اعتقاد السيمبات
والسيمب دا في نظرهم هو الشاب الفاشل
اللي مصدق ان عنده فرصة
ومش قادر يبلع الحقيقة المرة
من اكتر الافلام المحبوبة
في مجتمعات الانسلز
فيلم زي مثلا
اللي بطله بيتعرض للرفض
فبيتزرع عنده حقد تدميري تجاه المجتمع كله
خلاص في اللحظة اللي بيشوف نفسه فيها
مطرود من سباق التلطيف والتعطيف دا
المعروف بال 
 بيقرر ان المجتمع كله ما بقاش فارقله اساسا
ولا مثلا بطل فيلم  
اللي بيخوض رحلة نفسية غريبة
عشان يتخلى عن الاستهلاكية
ويكتشف ذكورته في نفس الوقت
ورحلته بتكون برضه في اتجاه ضد للحضارة
الانسلز بيحبوا الافلام دي
عشان بتقولهم انهم صح
بتقولهم ايوة الحضارة كلها قايمة
على انتاج رغباتكم وبعدين حرمانكم منها
الحضارة بالنسبالهم هي الخصم والحكم
وبالتالي التحرر من دا
لازم ياخد شكل تدميري
انما هتقضوها بقى سمبنة
مش هنروح في حتة
ومش انا بصراحة الراجل
اللي يقل من نفسه عشان واحدة ست
المسالة هنا مرتبطة فعلا باحساس الاستحقاق
لكن سؤال الاستحقاق نفسه اصلا معقد
ييجي صديقي الانسان يقولي
هو انت كل ما تحلها هتعقدها تاني
ارد عليه واقوله صديقي الانسان تاني
هترجع تاني تبجح
الله ايوة يا اخي
سؤال الاستحقاق معقد جدا
هل محدش يستحق الحب
يعني ما حدش واجب عليه
انه يحبك ويبادلك المشاعر مش شغلانة حد
لكن مش برضه كلنا نستاهل ونستحق الحب
دا كمان صح بمعنى من المعاني
ثقافتنا فيها الفكرتين
ودا بسبب تنظيم علاقاتنا العاطفية
على نمط السوق الحرة
والسوق الحرة عادة
بتخبي التمييز والظلم ورا الاختيارات الفردية
يقولك والله الناس اللي اختارت
هنعملك ايه فيها دي
ما حدش بيحبك يا اخي وشك مش مساعد
والله عايز بقى تتحط في اول صف في الرف
روح بقى ظبط حالك
هات عربية رانجلر وعدلها شوفلك صرفة
روح الجيم روق على نفسك كدا
بمعنى اصح يعني شخلل جيبك عشان تعدي
اعمل تندر واتدلع بالفيزا بتاعتك
نعملك بريميام اكونت يخليك اول اختيار
قدام زبايننا الستات اتشقلب
ودا السبب في الوضع المربك
اللي انا بحاول اوضحهولك دلوقتي صديقي الانسان
استاذة الفلسفة في اوكسفورد
والمفكرة النسوية
المثيرة للجدل اميا سرينيفازان
كتبت مقال مثير للجدل برضه
عنوانه هل لاي شخص الحق في الجنس
كانت بتحاول تفكر في موضوع الاستحقاق دا
فبتقولك ان في التمانينات والتسعينات
النسوية كانت مقسومة بين معسكرين
معسكر فيهم شايف ان تحرير الرغبة الجنسية
هو جزء جوهري من مسيرة التحرر الاجتماعي
انا صديقي الانسان في الاول بصراحة
ما كنتش فاهم ايه تحرير الرغبة دا
ببيتكلموا منين بس يعني واضح انهم عايزين
يخلوا كل اللي نفسه في حاجة يعملها
ومعسكر تاني ضده شايف انه
الرغبة الجنسية الحرة دي نفسها
محتاجة نتعامل معاها بحذر ونقد وشك
لانها ممكن برضه تنتج انواع مختلفة
وجديدة من الظلم والتمييز في المجتمع
زي ماساة الانسلز كدا
لكن بالتدريج المعسكر بتاع الجنس دا
هو اللي كسب في الاخر
بس في السنين الاخيرة بدا المعسكر دا
يلاقي نفسه قدام اكتر من ازمة
اهم ازمة من دول كانت بسبب ان نسبة مش قليلة
من الستات اكتشفوا نفس اكتشاف الانسلز
ان عالم العلاقات العاطفية الحر دا
مش عادل فعلا ولا حاجة
دا كمان ظالم في بعض الاوقات
ومش بيضمن لكل شخص نفس الفرص برضه
وان الست لو مش واصلة
لشوية مواصفات معينة في شكلها
غالبا هتلاقي فرصها اصعب بكتير
انها تحب وتتحب بشكل طبيعي
الحركة النسوية استجابت لدا
بس سبحان الله استجابة في نفس
المستوى الفكري بتاع استجابة الانسلز
قامت جاية ماكدة
على مفهوم الاستحقاق هي كمان
وقالتلك ان كل بنت تستاهل وتستحق الحب
حتى لو شكلها فيه حاجة المجتمع بيعتبرها وحشة
سرينيفازان قالتلهم الاستجابة دي مش غريبة شوية
انها تكون محصورة في البنات لوحدهم
مهو كمان فيه رجالة بتشتكي من الفشل العاطفي
بسبب ان شكلهم مش حلو في عين اغلب البنات
ودا معناه ان قضية الانسلز اصلا
مفروض تكون على اجندة الحركة النسوية
صديقي الانسان لاحظ ان اليوت رودجر نفسه دا
كان نص ابيض ونص اسيوي
والرجالة الاسيويين
في المجتمع الامريكي زي ما قلنا
هما اكتر ناس مش مرغوب فيها من اغلب الستات
ودا ظهر في احصاءات الموقع
اللي اتكلمنا عنها من شوية
بالاضافة طبعا لمشاكل رودجر التانية
اللي خلت الموضوع صعب بالنسباله انه يصاحب
زي مرضه النفسي من وهو صغير
وخجله الشديد وانطوائيته
طيب ييجي حد يقولي
 طب الست رزان بتاعتك دي ولا اسمها ايه
هل هي كدا تقصد تساوي بين رد فعل الستات
بانهم  يقبلوا شكلهم وجسمهم مهما كان
وما بين رد فعل الرجالة اللي هو
انه يروح يفجر نفسه في اوتوبيس الشغل
عايزة تقولك ان هي نفس الحاجة يعني
بس معلش هي الرجالة خلقها ضيق شوية
 اقولك لا الست سرينيفازان ما تقصدش كدا
هي تقصد انه بس على مستوى الطريقة
اللي بنفكر بيها واللي بنتكلم بيها هي نفس الحاجة
لكن العنف دا جريمة في كل الحالات كدا
طب اشمعنى الرجالة بتفجر نفسها والستات لا
صديقي الانسان هي تقصد بس انه
على مستوى الطريقة اللي بنفكر بيها هي نفس الحاجة
لكن العنف دا جريمة في كل الحالات كدا
طب اشمعنى الرجالة بتفجر نفسها والستات لا
صديقي الانسان دا سؤال معقد
وممكن نبقى نناقشه في يوم تاني
لكن عايزك تفتكر انه الرجالة اصلا
هما النوع الاجتماعي المخول لامؤاخذة
بممارسة العنف في اي مجتمع
يعني المجتمع نفسه لما جه يوزع الادوار
قالهم كدا قالهم حتة الخناقات
قدام المدرسة دي هتبقى بتاعتكم انتم
بس رغم كدا برضه
المقال بتاعها عمل قلق شوية
اللي سرينيفازان تقصده ببساطة
هو ان الرهان
اللي اتعمل في التمانينات والتسعينات
بتاع تحرير الرغبة الجنسية دا انه كله يديها
هو رهان جايز يكون محتاج يتراجع
لانه ممكن سوق الحياة العاطفية دا
يكون بينتج ظلم وتمييز برضه يا جماعة
وبالنسبة لبعض الناس مش جايبلهم
غير الاحباط والفشل المستمر مش اكتر
واظن ان دي نتيجة تانية بعضنا على الاقل
سهل يلمسها في حياته سواء رجالة او ستات
الانسلز ممكن يكونوا مسكوا
حقيقة اجتماعية ليها معنى فعلا
هي ان الحياة العاطفية متنظمة كانها سوق
مش كل الناس هتتحب ولا حاجة
لكن الانسلز للاسف قرروا
يلوموا الستات على الوضع دا كله
بسهولة كدا كان الستات هما اللي خلقوا الكون
والحركة النسوية برضه مسكت حقيقة تانية
هي انه فيه  معايير
قاسية  جدا احيانا  للشكل الجميل
هي اللي بتحدد مين يستاهل الحب
في عرف المجتمع ومين ما يستحقش
لكنهم كانوا شايفين برضه ان تحرير الرغبة
وكسر التابوهات بتاعت بالجنس
هو اللي ممكن بشكل سحري ما
يخلق وضع عادل للجميع
الاتنين كل واحد فيهم
كان صح في حاجة وغلط في التانية
انما بقى بالنسبالنا صديقي الانسان
احنا محتاجين نفكر في شوية اسئلة ابعد شوية كمان
عن ايه اللي بيحصل لناس كتير
رجالة وستات برضه
لسة خارجين من نمط علاقات
قديم شوية وتقليدي شوية
قايم على مصاهرة بين العائلات
وعلى الجوازات المتنظمة وجوازات الصالونات
يلاقوا نفسهم فجاة بقى مطلوب منهم
يجروا ورا الحب في يومهم المتبقي من الشغل
ويطوروا نفسهم دايما
في يومهم المتبقي من الجري ورا الحظ
وايه شكل البؤس والاكتئاب واحيانا الخلل
اللي وضع زي دا ممكن ينتجه
مفيش شك ان العلاقات القديمة
كان بييجي معاها اشكال كتير من الظلم والتعاسة
لكن اللي بنحاول نقوله دلوقتي صديقي الانسان
انك تبقى ساذج لو بتفكر
ان الظلم والتعاسة دول
هيتبخروا بالوصفة السحرية
بتاعت الحريات الشخصية وتقبل الاخر دي
انا برضه مش ضد الحرية الشخصية وتقبل الاخر
صديقي الانسان ما تبقاش متعب
لا ارجوك ما تفهمنيش غلط
انا بس ضد الحماس الزايد
ومع اننا نشغل دماغنا شوية
وما نبطلش ننكش
حتى ورا الافكار اللي شكلها حلو من برة
اما بقى بالنسبة لصديقتي الانسانة
ففيه تفاصيل كتير جدا محتاج اعرفها
انا انسان طيب مرهف المشاعر
بفهم جدا البنت عايزة ايه
وانا محتاج اعرف انتي عايزة ايه
فارجوكي يعني لو وقتك يسمح
طمنيني عليكي اول ما تقفلي الحلقة
صديقي الانسان انت لسة هنا بتعمل ايه
