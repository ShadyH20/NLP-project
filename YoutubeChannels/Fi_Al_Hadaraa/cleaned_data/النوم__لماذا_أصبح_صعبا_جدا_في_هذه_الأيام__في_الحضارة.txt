اه
منك لله يا سامح
الواحد مش لاقي مكان ينام فيه في بيته
اللي يجحمك يا عم شلبي
انت واللي اخترع ال في يوم واحد
خير
حلالي بلالي ما لناش في الشمال
ايه يا عم مزاجنجي
يا ترى هتبلع مين النهاردة
هاكلك الحلال
الله
افرحي يا عروسة انا العريس يا عروسة
اكرف بقى انت يا عم حلال انت
لا صعب اوي
قلبي انوجع
واقوله ايه
هو الوداع يتقال فيه ايه
ايه الهبل اللي انا بعمله دا
خلينا ننام
الو
عندي ليك بوليصة تامين يا سعدني
هتروح من ايدك لو ما اخدتهاش
بوليصة تامين ايه دي يا ريم بس
اللي في نص الليل
ريم مطيرة النوم من عيني
ومطيرة النوم من عيني برضه
لسة قافلة معايا دلوقتي
لسة قافلة معاك
الصحاب في اجازة
الو
كبابجي ابو احمد معايا
النمرة غلط
احلويتي اوي يا ميار
دا السيزون الجديد نزل
هتفرج عليه
اديله ابن الكلب دا
والله بهايم ما تجيبوني انا اجدع
يا راجل دا كلام
دي قفلة موسم دي
الصبح طلع
الواحد يا دوب ينام عشان يلحق مشاوير بكرة
يا رب يا ساتر
اي حديد قديم بلاستيك قديم
معايا الاطباق ومعايا الجرادل ومعايا الشنط
صديقي الانسان ما تصحى للكلام الله
امبارح حلمت بيك انت شخصيا
اه والله ما تقلقش
خير اللهم اجعله خير كنت شايفك قاعد في كوشة
وقاعدة جنبك عروسة لابسة فستان حلو اوي
لما ركزت فيها شوية
لقيتها شبه الاستاذة ياسمين عز
وانت كنت لابس لبس فراعنة
وبعدين في عز هذا المشهد البديع
لقيت صحابك جايين من بعيد وباصين ناحيتك
وكل واحد جاي وماسك في ايده مسلة
هنا بقى صحيت من النوم
صديقي الانسان
انا ما بقتش عارف انام من غير ما احلم بيك
اينعم انت وشك سمح
وانا احب اشوفك في الحلم
بس مع احترامي ليك صديقي الانسان
انا ما بنامش عشان احلم بيك
بل انام لانساك
ما سالتش نفسك قبل كدا
هو انا ما بقتش عارف انام كويس ليه
سالت ولا ما سالتش
وحتى لو انت شخصيا بتنام كويس عادي
اكيد ملاحظ ان الناس
نومها بقى بعافية شوية اليومين دول
عارف صديقي الانسان
صاحبك اللي دايما نومه مقلوب دا
وبعدين كل شوية يقعد يعدله ويقلبه تاني
ويعدله ويقلبه تاني
حاجة كدا ولا مراجيح مولد النبي
عارف صاحبك دا صديقي الانسان
انا صاحبك دا
وصاحبك التاني بقى
اللي انت كل ما تقابله
يقعد يقولك اصل ما نمتش غير ساعتين
اصل ما نمتش غير ساعة الا ربع
اصل انا ما نمتش
الاسبوع اللي فات كله غير ربع ساعة
ايه يا عم ليوناردو دافنشي
مالك مين اللي مسهر عينيك طيب
هو الناس ما بقتش عارفة تنام بجد
ولا دا انا وانت واصحابنا بس صديقي الانسان
للاسف الناس ما بقتش عارفة تنام بجد
في دراسة نشرتها مؤسسة الصحة العمومية
في فرنسا في مارس 2019
لقوا فيها ان معدل نوم الفرنسيين
انخفض لاقل من 8 ساعات يوميا
وبقى بالتحديد يعني المتوسط بتاعه
6 ساعات و42 دقيقة في ايام الشغل
و7 ساعات و26 دقيقة في الاجازات
ودا معناه ان معدل نوم الفرنسيين
قل بنسبة 20 دقيقة
من ساعة اخر دراسة
اللي عملتها المؤسسة في 2010
الكلام دا مش بس على الفرنسيين
كمان اكتر من 59 من الامريكان
كانوا بيناموا اكتر من 8 ساعات في 1942
مش بس كدا صديقي الانسان
دلوقتي 65 من نفس الامريكان
بيناموا اقل من 7 ساعات في اليوم
بحسب احصائية عملتها مؤسسة جالوب في 2013
طب يعني دلوقتي
ايه اللي بيحصل لنومنا بالظبط
ومين المسئول عن الارق دا
معقول حتى النوم مستكترينه علينا
الكاتب والناقد الفني
والاستاذ في جامعة كولومبيا جوناثان كراري
بيقول في كتابه
الراسمالية المتاخرة ونهايات النوم
ان النوم كان دايما مساحة مقفولة
قدام الاستغلال الراسمالي
او وقت ميت سوق مش قادر يوظفه
لكن بالتدريج الراسمالية بتدمج اليوم كله
الشغل مع الفراغ مع الترفيه مع الانتاج
وتسخره لخدمتها
وبالتدريج بتبدا تهاجم النوم كمان
اللي كراري يقصده انه النظام الراسمالي
بيبدا تدريجيا يحتل مساحات جديدة من اليوم
فبدل ما كان زمان 8 ساعات شغل مثلا
هما اللي انت بتبقى منتج فيهم
دلوقتي الشغل امتد لوقت فراغك كمان
لما بترجع البيت
وتلاقي مديرك باعتلك على الواتس اب مثلا
او بيقولك افتح اللابتوب بس معلش
بص لي على حاجة صغيرة
يعني انت حتى الوقت اللي بتقضيه
ما بتعملش فيه اي شغل مباشر
بتبقى قاعد مقضيها تصفح
على السوشيال ميديا
دا في راي كراري بيخلق حالة
من التعب المضاف بالاضافة لتعب شغلك
بيبقى فيه تعب ذهني تاني
ناتج عن محاولة متابعة التطبيقات كلها
والمشاركة في التريندات ومواكبتها
والنتيجة هي المزيد من الارهاق
وقلة وقت الراحة الحقيقية
انت ممكن تبقى فاكر
ان النوم دا ظاهرة طبيعية
ايه اللي دخلها في الراسمالية والقصص دي
بس الحقيقة انه النوم دا حاجة
اتعرضت للتشكيل واعادة التشكيل
اكتر من مرة بسبب تطورات الاقتصاد
استاذ التاريخ في جامعة فيرجينيا
روجر ايكيرش
بعد بحث مطول في ارشيفات المحاكم
وادب العصور الوسطى
اكتشف ان الناس قبل العصر الحديث
كانوا بيناموا بطريقة مختلفة خالص
عن اللي احنا بننام بيها دلوقتي
ايكيرش بيقولك ان الناس كانت
بتدخل السرير عادة على الساعة 8 او 9 بالليل
ينامولهم 3 ساعات وبعدين يصحوا تاني
على الساعة 11 تقريبا يقعدوا شوية
ما تفهمش بقى بيقعدوا يعملوا ايه
يحكوا مع بعض يعملوا في شغل البيت
او يطلعوا يتمشوا في نص الليل او يصلوا
وحاجات كتير مختلفة
قبل ما يرجعوا يناموا تاني
على الساعة 1 او 2 مثلا ويصحوا مع الفجر
لكن مع الثورة الصناعية النمط دا من النوم
اختفى تماما واتنسى من الوجود
 لدرجة انه المؤرخين اتفاجئوا جدا
لما اكتشفوا وجوده
واللي جه بداله
كان اليوم المكون من 3 اتلات
8 ساعات للشغل 8 ساعات للنوم
و8 ساعات تعمل فيهم اللي انت عايزه
اليوم المتقسم 3 حتت دا
كان ثمرة نضال الحركات العمالية
والخناقات اللي دارت في القرن ال19
حوالين ساعات العمل
لكن كمان كان معناه
ان الراسمالية نجحت تغير شكل النوم
بحيث يكون مناسب ليوم العمل الجديد
ال8 ساعات المتواصلين في المصنع
والمعزولين تماما عن الحياة الشخصية
الوضع دا مش بيستقر ويقف على كدا وخلاص
لا دا بيبدا يتغير تاني في العصر الحالي
لان نمط الشغل نفسه بيتغير
ومعاه شكل ساعات العمل بتتغير
وبالتالي مواعيد النوم وساعاته
هي كمان بتتغير
جوناثان كراري بقى صديقي الانسان
بيقولك ان الراسمالية المتاخرة
 او الراسمالية اللي هي يعني بتعتمد
على التواصل والانترنت عشان تحقق ارباحها
بتشوف النوم وقت مش مفيد
لانه انت بدل ما تنام
ممكن تفضل قاعد بتتصفح
وبالتالي بتقدم ارباح اكبر للشركات
والنتيجة ان الشركات دي
بتحاول بكل طريقة ممكن تتخيلها
انها تلاقي حلول مختلفة تخليك فايق باستمرار
عشان طبعا تفضل تبلبع في محتوى
الصحفيين والكتاب الفرنساويين
زي كريستوف لابيه ومارك دوجان
في كتابهم الانسان العاري
الديكتاتورية الخفية للتكنولوجيا الرقمية
بيكرروا نفس الفكرة
لما بيقولوا ان التغلب على النوم
كان دايما هدف للجماعة بتوع البيج داتا
لان شركات المحتوى الرقمي
بتشوف النوم وقت ميت وغير مفيد
لانه وقت  ومش بيحقق اي ربح
لدرجة انهم شايفين ان الشركات دي
تسببت بطرق مختلفة في حالة ارق عالمي
الباحثين دول
سواء كراري او دوجان ولابيه
شايفين ان واحد من احلام الراسمالية
هو الغاء الفوارق بين الليل والنهار
عشان تحافظ على مستوى مستقر
وعالي دايما من الانتاجية
وتمن دا انه البشر
بيبقوا اشبه بال صديقي الانسان
طول الوقت مرهقين
وطول الوقت مش نايمين كويس
طيب هي الشركات دي بتعمل ايه بالظبط يعني
عشان تخلينا ما ننامش
يعني هي بتيجي تعملك دوشة
في الاوضة مثلا لو دخلت تنام
بتبعت بتاع الانابيب تحت بيتكم
ما انت براحتك صديقي الانسان
تنام وقت ما انت عايز
وما تنامش وقت ما انت عايز
ولا انت حد ماسكك
طبعا الاكيد انه ما فيش حد
ماسكك بطريقة مباشرة يعني
لكن فيه عدد من العوامل
اللي بتضغط علينا كلنا في الاتجاه دا باستمرار
وواضح ان العوامل دي ناجحة فعلا
والا ما كانش نومنا هيتاثر بالشكل دا
الموضوع دا صديقي الانسان
بيحصل عن طريق حاجتين
اول واحدة هي التحفيز المستمر للحواس
عن طريق انك تبقى طول الوقت بتتعرض لمحتوى
يسحبك ويشغلك عن اللي حواليك
ودا بيحصل عن طريق السوشيال ميديا
والافلام والمسلسلات وال 
والحاجة التانية على مستوى الثقافة
 هي انتشار الخطاب بتاع رواد الاعمال
والشباب بتوع البودكاست دول
 اللي هما بيطلعوا يكلموك
عن اهمية الشغل لفترات طويلة
وان انت لو بتنام اكتر من 4 ساعات في اليوم
دي تبقى لا سمح الله مسبة
وانه ازاي انت محتاج
تبقى طول الوقت بتعمل 
وتنام اقل عشان تزود انتاجيتك
وتتجنب الراحة والكسل
ويفضلوا بقى يحسسوك بالذنب
لو ريحتلك ساعتين بعد الغدا ولا حاجة
والحاجتين دول بيكملوا بعض
بحيث تبقى متحاصر من جميع الجهات طول الوقت
بحاجات بتحفزك على انك تفوق وتركز
وما تلاقيش اي وقت فاضي
السوشيال ميديا مثلا
بتقدملك واقع يعوضك عن الواقع الحقيقي
عليه ناس شبهك تقدر تتفاعل معاهم
بيشاركوا اهتماماتك وافكارك
وبيشجعوك تحاول تقرب منهم
وتبقى صاحبهم وتتواصل معاهم
ولانهم كتير بيكونوا متاحين طول الوقت
وبالتالي انت نظريا
تقدر تقعد طول اليوم تتواصل مع ناس
حتى لو الناس اللي انت بتتواصل معاهم ناموا
غيرهم هيصحوا
والتطبيقات بتشجعك فعليا على دا
 اكتر من دراسة اثبتت
ان استخدام السوشيال ميديا لفترات طويلة
ليه تاثير مباشر على جودة النوم
يعني مثلا
دراسة استاذة علم النفس هولي سكوت
اللي اتعملت على 12 الف مراهق في 2019
لقت فيه علاقة مباشرة
انك كل ما بتستخدم مواقع التواصل اكتر
كل ما بيزيد احتمالية انك انت تسهر اكتر
وتنام متاخر وكمان تنام اقل من زمايلك
طيب لو قلت بلاش سوشيال ميديا خالص
انا هغير حياتي
وقررت انك انت تقلل استخدامك
لمواقع التواصل الاجتماعي هتعمل ايه
غالبا هتقعد تتفرج
على نتفليكس ولا اي حاجة
فتلاقي تقرير تاني لل في 2019
بيقولك ان 80 من المواطنين البريطانيين
عندهم اضطرابات في النوم
لانهم بيقعدوا 8 ساعات يوميا
قدام التليفزيون خصوصا نتفليكس
منصة زي نتفليكس بتحاول
انها تحافظ عليك لاطول وقت ممكن
 بانها تقعد تنزلك كل شوية مسلسلات كاملة
تقعد تشوفها في قعدة واحدة
اللي هي بتاعت ال8 حلقات دي
تلاقي الحلقة خلصت
هوب تدخل في اللي بعدها على طول
حلقة في حلقة
مافيش وقت للتفسير ولا للتفكير
بالطريقة دي برضه منصات المشاهدة
بتحاول بكل الطرق انها تحافظ عليك فايق ومركز
لدرجة انها بتبعتلك تتطمن عليك كل شوية
تقولك ايه يا راجل انت نمت ولا ايه
بقالك شوية مش فاتح
لكن طبعا انت ما نمتش ولا حاجة
انت بس اندمجت شوية مع مسلسل  الجديد
نتفليكس في بيان ليها سنة 2019
قالت ان مستخدميها بيستهلكوا
اكتر من 140 مليون ساعة من المحتوى يوميا
على مستوى العالم
جه بقى المدير التنفيذي بتاع نتفليكس
علق على الارقام دي
وقال حاجة ممكن تاكدلك
الكلام اللي انا بقولهولك دا صديقي الانسان
قال بالحرف الواحد
ان اكبر منافس لينا حاليا هو النوم
طب دلوقتي انت قررت انك انت مش هتسلم نفسك
ولا للسوشيال ميديا ولا لنتفليكس
هتعمل ايه هتقعد تلعب بلايستيشن
ما فرقتش كتير بالعكس
دا ال  بقى تحفيز  الوحش
طب ودع بقى النوم خالص كدا
عشان احتمال ما تنامش تاني
موقع بيقول انه في 2020
كان فيه حوالي 27 مليار بني ادم
بيستهلكوا العاب الفيديو حوالين العالم
وان العدد دا في ازدياد
بس الموقع مش بيقف هنا
بيقولك كمان ان نسبة كبيرة من الجيمرز
بيعانوا من الارق
 نتيجة استهلاك الالعاب دي لفترات طويلة
وفي مقابلة عملها الموقع
مع شخص بيعاني من التعب
نتيجة الافراط في اللعب الالكتروني دا
 اسمه مات
دا اكيد طبعا مات من التعب
مات دا بيقول انه بيحس بتعب شديد
نتيجة اللعب لمدة 18
واحيانا 24 ساعة متواصلة
قبل ما ينام شوية
وبعدين يقوم يلعب 16 ساعة تانيين
ودا طبعا بيكون في يومين الاجازة
لكن في ايام الشغل
بيرجع البيت يلعب 6 ساعات
وبعدها طبعا ما بيبقاش شايف قدامه
وما بيعرفش ينام كفاية
دي طبعا نتيجة متوقعة
زود على الحاجات دي كلها بقى
الخطاب الراسمالي اللي مستخسر فيك
ساعة الراحة كمان
وهتعرف قلة النوم دي جاية منين
المتطلبات اللي عليك دلوقتي بتزيد باستمرار
يعني لازم تتعلم لغات وتتعلم برمجة
وتروح ال وتحافظ على لياقتك البدنية
وتدخل في علاقة
عشان ما تبقاش وحيد وفاشل
كل الحاجات دي صديقي الانسان
ما فيش يوم واحد طبيعي يكفيها
يعني انا لو اليوم 46 ساعة
برضه مش هلحق اعمل كل دا
الحالة دي بتخلق عندنا
احساس بالذنب او باننا مقصرين
 وعشان نعوض دا بناخد من وقت النوم
لان دا الحاجة الوحيدة
اللي ما حدش شايفها مفيدة
واللطيف بقى كمان اننا لما بنتعب
من الهيصة دي كلها وبنقرر نرتاح
بتلاقي نفسك مش عارف هتقعد تعمل ايه
مهي حاجة برضه من الحاجات التلاتة دي
يا اما انك انت تفتح السوشيال ميديا
او تتفرج على محتوى او افلام او مسلسلات
او تلعب  
في نفس السياق دا
هتلاقي ان معدلات استهلاك الناس للمنومات
زادت بصورة كبيرة جدا
لكن كمان معدلات استهلاكهم للمنشطات
زي الكافيين مثلا في القهوة او الريد بول
عشان تستمر الدايرة المرعبة دي
اللي ما بتبطلش دوران طول الوقت
الكاتبة كارينا كونتيو
في مقالها نوم بلا كيمياء
بتلاحظ انه فيه علاقة مباشرة
بين العائد المادي اللي بيحققه الافراد
وبين اضطراب النوم
بمعنى ان كل ما ال بتاعك يعلى
وكل ما مرتبك يزيد
معدلات الارق بتزيد هي كمان
كان النظام بيكافئك على التضحية بنومك فعلا
والنتيجة انه شركات الادوية
بقت تستثمر جامد في صناعة المنومات
اللي بقى ليها سوق كبير
وسط الموظفين الاعلى وظيفيا
لكن المشكلة في الادوية دي صديقي الانسان
انها هتخليك تنام اه
لكن مش هتخليك فايق او نشيط
ومش هتعالج الارهاق
اللي انت حاسس بيه طول الوقت
لانها اساسا ادوية مهدئة
او بتدخل جسمك في حالة استرخاء
والحالة دي مش على اد النوم بس
لا دا ممكن تستمر معاك
شوية حلوين كمان وانت صاحي
تلاقي نفسك الصبح رايح الشغل مصطبح
عشان كدا الجمعية الالمانية لابحاث النوم
بتنصح انك قبل الادوية دي
تجرب حلول عادية اكتر وطبيعية
وتعتمد اساسا على تغيير السلوكيات
زي انك تتجنب المنبهات
قبل النوم بساعتين على الاقل
ويستحسن كمان 6 ساعات او 7 ساعات
وتحاول تتجنب الشاشات خالص
قبل النوم بساعة او ساعتين
الراسمالية في نسختها المعاصرة
بتحاول دايما تملا وقت فراغك
وتسرق منك اي وقت متاح
ممكن تعمل فيه حاجات بسيطة لكنها جميلة ومهمة
زي التامل في الطبيعة وسماع الموسيقى
او الخروج للتمشية او قراية كتاب
عشان كدا احنا محتاجين
نرجع الحاجات تاني لطبيعتها
ونخصص وقت مناسب
للراحة والتامل واستعادة النشاط
بعيدا عن هوس الانتاج والاستهلاك المستمر
واللي كان قبل كدا بيطاردنا في الشغل بس
لكن دلوقتي بقى موجود في الشغل
وفي اوقات الفراغ كمان
وفي الاوقات اللي احنا بنتخيل
انها اوقات راحة
وبدل ما نرتاح فيها
نقضيها في استهلاك المحتوى
واللي هي في الاخر مش بتزود
غير شعورنا بالارهاق وتدمير ايامنا الطبيعية
يمكن محتاجين كلنا
نقاوم الرغبة المستمرة في التحفيز دي
ونفصل شوية ونقفل الشاشات
وساعتها اعتقد اننا ممكن ننام بعمق
وبنفس مفتوحة زي زمان
من غير ما نحس ان دا وقت ضايع
او ان ورانا حاجات اهم المفروض نقعد نعملها
يلا صديقي الانسان
عشان انا هقوم اقيل شوية
وبالمرة اشوف صحابك بقى
كانوا ناويين يعملوا ايه بالمسلات
الله استنى كدا
دا الافريقي منزل فيديو جديد
شكله مطرشم ومعاه ممنوعات
ما الست نادية جايبالي دا منين
مهو من عنده
