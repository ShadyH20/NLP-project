ها
قلتي ايه يا ام ميدو
انا شايف ان الحاج عطا راجل ما يتعيبش
وخلي بالك ميدو كبر ومحتاج اب
عروستنا مكسوفة يعني الاجابة وصلت
لا ابو ميدو
الله يرحمه
الله يرحمه ايه تف من بقك
انا اسف والله باحسبه اتكل على الله
ما اعرفش انكم متطلقين
متطلقين ايه باقولك تف من بقك
 فيه حاجة في بقي
 لا
اهو احنا على الحالة دي بقالنا 7 سنين
لا عارفينله لا هاجر ولا سافر
ولا اتسجن ولا راح في انهي داهية
يا راجل دا انا شاكك
ان هو عايش معانا هنا واحنا ما نعرفش
طب ما تقوليلنا يا ام ميدو
ابو ميدو ابو ميدو دا سيد الرجالة
ادب واخلاق وكرم
كرم ايه يا ست الكل
دا كان بيدفع الايجار كل 6 اشهر فيه ايه
هو احنا مش عارفينه
دا ابو ميدو دا كان زي القمر
دا ابو ميدو دا كان الحب كله
بس لولاش بقى اللي حصل
ايه بقى اللي حصل
ايه اللي حصل لابو ميدو
هاجر اتسجن
ركب كبسولة وطلع الفضاء واتحول لطاقة
ايه يا اخويا اللي انت بتقوله دا
مش فاهمة منك ولا كلمة ايه دا
مش مهم خلينا في المعلم عطا دلوقتي
اصلا يعني لو وافقتي هل دا هيبقى حلال
يا اخويا طبعا حلال بس ما ينفعش
خلاص يا عم شلبي
بلغ الحاج عطا ان الست ام ميدو
في  وشكلها مش مستعد
الله يسامحك يا استاذ محمد كسفتني
يا ام ميدو
فكري في ميدو
ميدو بقى في سن حرج
ومحتاج حد يهزقه ويضربه
ما انا باضربه كل يوم
تضربي ايه يا ام ميدو
دا انتي اخرك تحدفي عليه
الشبشب الزنوبة بتاعك
الكف الابهاتي برضه بيفرق
ولا ايه يا سعدني
دي محادثة ما باحبش اتدخل فيها
انا جايبك تقنعها تقولي مش عايز اتدخل
مهو ابو ميدو قصدي ام ميدو مش عايزة يعني
اكيد مش هنغصبها
خلاص انا غلطان
عموما الحاج عطا الف مين يتمناه
انتي الخسرانة
خليهولك يا اخويا اهو عندك
خليكي بقى مع خيال ابو ميدو
خلي صورته تربيلك الواد ميدو
ولا تلاقيكي قاتلاه ودافناه في الشقة
هه
انا هاقوم اشوف الرز
عشان سايباه من بدري زمانه اتحرق
مستمعينا لسة بنتكلم عن الحب
وحلقتنا النهاردة من القلب للقلب
ما فيش شك ان الشعور بالحب
واحد من اكتر المشاعر
ارضاء واشباعا للانسان
الارتباط اللي ما لهوش مثيل بين الام والابن
او العلاقة الروحانية بين الانسان وربنا
وطبعا علاقة الحب بين الراجل والست
اللي هي من اهم اشكال الحب
لانها اساس لعدد كبير جدا
من الروابط الاجتماعية
من غيرها ما فيش جواز وما فيش عيال
وما فيش مجتمع هيفضل عايش
بيلاقي الواحد نفسه منجذب لشخص تاني
وبيبدا يحس بفراشات في المعدة
ومشاعر فريدة من نوعها
ولا مؤاخذة انجذاب جنسي
كلنا جربنا دا
على الاقل مرة واحدة في حياتنا
في الوضع المثالي
الطرف التاني هيبقى منجذب هو كمان
وبيبادلك نفس الشعور
وساعتها الشخصين بيبداوا
يقضوا وقت اطول مع بعض
ويستمتعوا بصحبة بعض
وتجمعهم مشاعر مشتركة من السعادة والرضا
ويتوج الموضوع دا في النهاية طبعا
بالجايزة الاجمد وهي الجنس
اللي بياخد الطرفين
لمستوى اعلى بكتير من الالتزام المشترك
عشان يعيشوا في تبات ونبات
ويخلفوا صبيان وبنات
صحيح فعلا يعني ايه في الحياة اجمل
من انك تقضي ليلة رومانسية مع الجماعة
على ضوء الشموع وصوت ام كلثوم
ثانية واحدة ايه دا  يا ابني
صديقي الانسان اللي باحكيهولك دا
هو ال بتاع افلام ديزني
الواقع بيمشي بطريقة تانية خالص
يعني انا حاسس
ان التجربة المشتركة اكتر في حياتنا
هي تجربة الحب من طرف واحد
وحتى لو الطرف التاني بيحبك
بتبقى انت اللي مدلوق كدا على ودنك جامد
او بتبقى انت يعني على راي بلال علاء
الطرف الاكثر حماسة
وهو عادي جاي في نزهة
لاننا بنلاقي الحب المتبادل
اللي بيخلينا نعيش في تبات ونبات دا
مرة واحدة بس غالبا لو لقيناه يعني
انما التاني دا هو اللي بيطلعلنا كل مرة
انا ليا واحد صاحبي حب من طرف واحد
مش اقل من 13 مرة
من اول جومانا اللي كانت معاه في المدرسة
لحد الفنانة ثراء جبيل عشان كانت بتطلعله
في ال 
الفكرة في علاقات
الحب من طرف واحد دي صديقي الانسان
ان كلنا بندور على علاقة حب حقيقية
لكن الطريق للعلاقة دي
كتير بيكون صعب وغير ممهد
وفي الطريق دا بنلوش في علاقات كتير
مش ناضجة ومش مكتملة
فلو افترضنا انه من اهم صفات الحب الحقيقي
غير انه طبعا يعني بيحلي مرار الايام
ان اطرافه بيكونوا متفقين ومتفاهمين
وبيكون الحب متبادل
وملزم ومرضي للطرفين
ومشاعر الثقة والاهتمام والحميمية اللي فيه دول
بيكونوا صد رد كدا
كما قال الشاعر يعني
اديني حب اكتر اديك الشوق يا سكر
هتلاقي ان الحب التاني دا
اللي هو من طرف واحد
بيتطور بطريقة عكسية خالص
توقعات بين الطرفين مختلفة
وتجربتهم مختلفة تماما
يعني انا في وادي وانت في وادي
انا باكتب اسمك على الحور العتيق
وانت بتكتب اسمي على رمل الطريق يا واطي
دا طبعا من وجهة نظر طرف واحد في العلاقة بس
اللي هو بيحب مش اللي بيتحب
اللي بيتحب دا بقى
عادة ما لهوش حق يتكلم
لانه مغرور ومعدوم الشعور
لكن في الواقع
هما كتير بيكونوا مظلومين برضه لو فكرت فيها
لان الشخص دا
مش بس ما عندهوش اختيارات اصلا
لا دا غالبا مضطر يستحمل اتهامه
بالقسوة والشر وكل الصفات الزبالة دي
عشان طبعا ندي الضحية شوية عزاء
عن الخراب اللي حصل في حياته
بسبب الشخص المفتري دا
كل دا لانه رفض حاجة
جميع القوانين والاعراف الانسانية
بتكفله حق رفضها
وبكدا يبقى الحب من طرف واحد دا
كارثة على جميع الاطراف المتورطين فيه غالبا
ما حدش بيطلع مستفيد
من القصة دي باي استفادة
غير طبعا مشاعر النشوة المؤقتة
المبنية على الاوهام
والارضاء المؤقت لغرور الطرف التاني
اللي هو بيحس ان هو محبوب ومرغوب فيه
طيب رغم كدا الدراسات بتقولنا
ان النوع دا من الحب مش بس شائع
بالعكس دا احنا بنتعرضله اصلا
اكتر من الحب العادي
اللي هو بنحب فيه ناس بيحبونا دا
فايه سر انتشار الحب من طرف واحد بالشكل دا
وليه بنقع فيه كتير كدا
هل احنا صديقي الانسان
بنحب ناخد على قفانا
استاذ علم النفس الامريكي روبرت برينجل
نشر دراسة في 2013 عن الحب من طرف واحد
لقى فيها حاجة بديهية جدا
رغم انك ممكن ما تكونش فكرت فيها قبل كدا
وهي ان الحب الغير متبادل دا
مش حاجة واحدة
وانما ليه درجات كتير واشكال مختلفة
حسب درجة الترابط بين اللي بيحب واللي بيتحب
بمعنى كل ما الشخصين دول
يكون الترابط بينهم اقل
كل ما بنعتبر الحب دا
اقرب لانه يكون من طرف واحد
فانت لو مثلا بتحب واحدة
عمرها ما سمعت عنك اصلا ولا تعرف بوجودك
فدي علاقة ما فيهاش ريحة الترابط
يعني حب من طرف واحد اوي
لكن لو بتحب واحدة
هي كمان بتحبك بنفس الدرجة
كدا بيبقى الترابط على الاخر
وبيبقى الحب متبادل جدا
في النص بقى بين الاتنين دول
فيه حاجات كتير ممكن تحصل
ممكن مثلا تلاقي نفسك
متعلق بشخص مستحيل الوصول اليه
يعني موجود في العالم معانا عادي
بس الفجوة اللي بينكم رهيبة
فانت مش هتبذل اي جهد لان الفشل مضمون
زي انك مثلا تحب انجلينا جولي
فرصتك قليلة شوية
يعني الترابط يكاد يكون بالسالب
وما فيش اي تكافؤ في اي حاجة ففكك يعني
بس طبعا دا يظل برضه ارحم
من الاعجاب بشخص خيالي
او بنت من بتوع ال
ودا بقى مش هنعتبره حب بشكل غير متبادل
دا ذهان وصرصرة
بعد المستوى دا بييجي المستوى
بتاع الاعجاب بشخص لكن من بعيد لبعيد
من غير اخد اي خطوة ناحيته
ممكن تبقى الشخص دا عارفه وهو عارفك عادي
يعني درجة الترابط
اللي بينك وبينه اعلى بشوية
من الترابط اللي بينك وبين انجيلنا جولي
والترابط الاعلى دا
بيخلي فيه مساحة للتفاعل بينكم
ممكن تنتهي بوضعك
لا مؤاخذة في ال
كنتيجة طبيعية جدا لانك ما بتاخدش اي خطوة
وان نواياك الرومانسية غير واضحة
فلازم تستحمل
يعني على حسب استفتاء
واحد صاحبي عمله على القهوة
النوع دا من الحب هو تاني اكتر هواية
مفضلة عند الرجالة بعد كرة القدم
هواية بتكمل معاك العمر كله
يعني ممكن تحبها بالشكل دا
وهي ام ومعاها 3 عيال
تمام انت زي الفل خليك زي ما انت
الطابع الرئيسي للنوع دا من العلاقة
اللي هي مش علاقة ولا حاجة دي
هو انك تغرق في احلام اليقظة
وتتخيل انها بتحبك 
ولو كان الشخص الاولاني ما كانش يجرؤ يتخيل
ان انجلينا جولي عارفة بوجوده
فالشخص التاني دا
عنده شوية ترابط صغيرين كدا
يسمحوله بان هو يركب
ال بتاع الخيال ويطير
المستوى التالت من الترابط بقى
بيكون لما حد يعجبك
وتاخد خطوة فعلية ناحيته
يعني مثلا تحاول تقربله اكتر شوية
تلجا للتلميحات او التلقيح
او الغزل الصريح
ودرجة ادراك الشخص دا لافعالك
ممكن ما تكونش زي ما انت متخيل برضه
يعني ممكن تبقى انت قربت تغنيهاله
وهو البعيد جبلة
مش فاهم يعني هو انت عايز ايه دلوقتي
والاعجاب او التعلق دا
ممكن يحصل من اول نظرة
وممكن يحصل في سياق معرفة
او علاقة قديمة زي الصداقة مثلا
ولان التعبير الصريح عن المشاعر دا
بيحطك في مواجهة مباشرة
مع احتمالية الرفض
ممكن تلاقي نفسك مستمتع شوية
بالكتمان وعدم الوضوح
عشان المواجهة دي تتاجل
وتدينا كدا وقت ندوب
في لذة التوقعات بدون مسئوليات
ودا بيوضح ليه العلاقات اللي من النوع دا
بتبقى هروب من الالتزام
لما بتفضل العلاقة من بعيد لبعيد كدا
صحيح المكافات العاطفية بتكون اقل
لكن كمان تكاليف العلاقة بتكون اقل
لان احنا مش ملتزمين تجاه بعض باي حاجة
دي حياها الله 
اخيرا على اعلى درجة من الترابط بقى
اللي هي قبل الحب المتبادل على طول
بنلاقي الحنين لل
ودا لان نهاية العلاقة
مش شرط يكون متفق عليها من الطرفين
ممكن طرف يبقى لسة عنده استعداد
يبقى ملتزم بالعلاقة المنهارة دي
وشايفها مرضية وكافية بالنسباله
وممكن يبقى رافض العلاقات الجديدة
اللي هتبقى مساحات مش مالوفة بالنسباله
او مكسل يبدا من الاول
وقاعد مستني ان الامور ترجع لمجاريها
رغم ان الامور بالفعل في المجال
وبسبب المستوى المرتفع جدا من الترابط دا
لان الشخصين كانوا في علاقة فعلية قبل كدا
عاطفة الشخص ناحية ال بتكون اقوى
وكل ما يلاقي ال بيزبله
كل ما يهمل
بقية جوانب حياته وعلاقاته الباقية
ويركز في مهمة واحدة بس وهي لفت انتباهه
الغيرة تزيد وممكن تتطور للهوس
ويبتدي الشخص يطارد الحبيب السابق دا
ويوضحله انه لسة مخلص وملتزم ناحيته
ومستني منه المثل
ويبدا يفكر في فرص استكمال العلاقة دي
او اعادة بنائها من جديد
استاذة الانثروبولجيا الامريكية هيلين فيشر
في كتابها
لماذا نحب طبيعة الحب الرومانسي وكيمياؤه
بتسمي النوع دا من التعلق انجذاب الاحباط
او ال 
ودا لان قبول الانفصال
ضريبته بتكون عالية جدا
فبيفضل الانسان
ان هو يتعلق باي قشة او حتى بالهوا
بدل ما يواجه احباطه وجها لوجه
وبكدا صديقي الانسان
نكون عرضنا درجات الحب الغير متبادل
او الحب من طرف واحد
بحسب درجة الترابط بين الطرفين
اللي بيحب واللي بيتحب
الغريب بقى
ان دراسة روبرت برينجل اياها دي
لقت ان الحب دا منتشر وبيحصل اكتر بكتير
من الحب المتبادل
اللي بنكون فيه متساويين
وكمان لقت الهوس صفة اساسية
من صفات النوع دا من الحب
رغم ان الترابط فيه
بيكون اقل من الحب المتبادل
بس الاضطراب وعنف المشاعر والهوس والتعلق
ممكن يكونوا اعلى بكتير من الحب العادي
وبتلاقي ان الاضطراب والهوس دول بيزيدوا
كل ما الترابط بيزيد
طول ما احنا طبعا بنحب من طرف واحد
يعني الفنانة انغام كان عندها حق
لما كانت بتقول
كل ما نقرب لبعض كل ما يزيد الاضطراب
طب هو ليه اصلا نوع الحب دا
منتشر ومكمل معانا كدا
مع انه مرهق ومكلف وما بنطلعش منه بحاجة
عالمة النفس الامريكية دوروثي تينوف
في كتابها الحب والولع العاطفي
بتقولنا ان الحب من طرف واحد دا
بيعيش على الاوهام
لانه دايما بيعتمد على انتاج صورة مضللة
من التشابه بينك وبين اللي بتحبه
بتضحك على نفسك يعني
ودا كتير بيخلي العاطفة فيه
اقوى بكتير من الحب المتبادل
واحدة من النظريات اللي بتفسر الانجذاب العاطفي
اسمها نظرية التشابه
ودي بتقول ان الناس
بتنجذب لاشباههم في خصائص معينة
زي انهم يكونوا على نفس الدرجة
من احترام الذات مثلا او التفاؤل او غيره
ولان الشخص في علاقات الحب غير المتبادل
بيكون معلوماته قليلة نسبيا عن الشخص التاني
بيبدا يتصور درجة تشابه
بعيدة تماما عن الواقع
ويفتكر زي الاهبل انهم  
لكن تينوف بتقولنا
ان فيه حاجات اسوا من كدا كمان بتحصل
مش بس انت بتتخيل وجود تشابه
انت كمان بتتخيل ان الشخص دا مثالي ونموذجي
وعلى سنجة عشرة وما فيهوش غلطة
ودا اللي هي بتسميه التمجيد
او ال او ال
يعني انك تشوف البنت
او تشوفي الولد اللي بتحبيه
في صورة مثالية
لا تتفق مع الواقع ولا مع نظرة الناس ليه
ولا حتى مع راي امه فيه
تاني صفة تينوف بتقول عليها
هي الهوس والتعلق الحاد
اللي ممكن يوصل لاذية النفس احيانا
واحيانا لاذية الشخص التاني
دا غير الافكار المجنونة بقى
تقعد تفكر في الشخص دا طول الوقت
وتتخيل مواقف بتجمع بينكم
وكل ما تزيد صعوبة الموضوع
كل ما الهوس عندك يزيد
الهوس دا في راي تينوف
مش هوس بالشخص المرغوب فيه نفسه
لكنه هوس بان الحب دا يكون متبادل
يعني بانك تحب وتتحب
لكن الشخص نفسه في الواقع بالنسبالك
ما هو الا وسيلة
للحصول على الحب المتبادل دا
انت مش بتحبه ولا حاجة
وانما انت نفسك تعيش في حالة حب
الولع العاطفي دا ممكن يستمر سنين
والشخص المهووس حالته النفسية
تفضل تتمرجح لفترة طويلة جدا
ما بين النشوة والاحباط
لان ما فيش على الناحية التانية منه
شخص حقيقي
اد ما فيه صورة وحلم ومشاعر
متوجهة في المكان الغلط
احيانا ممكن الحب من طرف واحد
ياثر على مفهوم الذات كمان
يعني فكرة الواحد عن نفسه تتهز جامد
ودا بيحصل خصوصا
في حالة الحب غير المتبادل بعد الانفصال
لو انت كنت في علاقة
وانتهت من ناحية البنت اللي انت بتحبها
وانت لسة متعلق بيها
بتحس انك محتاج تعيد تعريف ذاتك في غيابها
على مستوى واسع جدا
لان كل ما العلاقة اللي بينكم كانت قوية
كل ما التداخل بين الشخصين بيبقى اقوى
وبالتالي بيكون الانفصال مربك اكتر
لان كل واحد ما بيبقاش فاهم هو مين
من غير الشخص اللي بيحبه
في دراسة تانية
عملها ارثر ارون والين ارون
عن المتجوزين
وهما بالمناسبة اتنين متجوزين يعني
يعني انت لما تقرا الدراسة
مش محتاج تراجع وراهم
هتقوله انت راجل متجوز وعارف
المهم انهم يعني في الدراسة بيقولوا
ان المتجوزين بيفشلوا في التمييز
ما بين ارائهم الشخصية وما بين اراء شركائهم
وبين صفاتهم وصفات شركائهم
يعني حرفيا
الناس اللي بتقعد مع بعض في علاقات طويلة
الحدود اللي بين شخصياتهم بتختفي تدريجيا
عشان كدا لو احد الاطراف قرر الانفصال
والطرف التاني لسة حاسس
ان هو متورط في العلاقة
بيلاقي انه مضطر يعيد تعريف نفسه من الاول
بيحاول يعرف شخصيته وحدودها
بيبداوا فين وينتهوا فين
بعض الناس عشان يعمل كدا
بيحاول يتخلى عن كل شيء كان بيربطه بال
وعشان كدا بتلاقيه
بيحاول يغير في شكله وفي شخصيته
وفي نشاطاته
وفي كل حاجة كان بيعملها قبل كدا
لانه ما بقاش متاكد
يعني الحاجات دي كانت جزء منه هو شخصيا
ولا كانت جزء من الشخص التاني
وبسبب اللخبطة
اللي بنلاقي نفسنا فيها دي بقى
كتير مننا بيفضل
انه يكمل العلاقة من ناحيته وخلاص
بدل ما نقعد بقى نفهم كل حاجة من الاول
لا عادي نتعلق بالوهم
ونستمر في علاقة من طرف واحد
لان دا مهما كان مؤلم
هيكون اسهل من الانفصال
اللي بيكون قاسي وعنيف
وبياخد فترات طويلة جدا احيانا
قرارات الشخص في الرحلة الصعبة دي
كتير منها بيكون لا ارادري وغير عقلاني
حسب كلام الست دوروثي تينوف
لحد ما يوصل للنقطة اللي اوهامه فيها
بتبقى متعارضة تماما
مع هويته وتوقعاته عن نفسه
زي انك تكون مثلا شخص معتز بكرامتك
وتلاقي انك هزقت نفسك جامد
فتبدا تستهدا بالله كدا وتفوق
لو وصلت للمرحلة دي بالسلامة
فانت غالبا داخل على نضج اكبر ان شاء الله
انا مش بادعيلك صديقي الانسان
دي نظرية عالم النفس الهولندي
كازيميرز دابروفسكي
اللي بتفترض ان القلق والتوتر
والمدعكة اللي انت مريت بيها دي
ضرورية لتطوير الشخصية
او ال  بتاعك يعني
لو انت كنت جاي من تويتر
الشخصية عند دابروفسكي
خاصية فريدة جدا لكل انسان
مش قالب واحد لكل البشر
بتحتاج صقل وتدريب وتطوير
والشخص اللي مش بيمر
بالتجارب الصعبة اللي من النوع دا
او ما بيعرفش ازاي يستفيد منها
هيقف عند نقطة معينة من فهم ذاته وتطويرها
انما بقى الشخص اللي بيتكحرت في التجارب
واللي هو بايت على ارصفة العلاقات دا
فهو عنده فرصة اكبر انه يتجاوز الهزائم دي
ويطلع منها احسن في النهاية
طيب يعني فيه جانب ايجابي اهو للموضوع
مش عارف والله اقول عليه ايجابي ولا ايه
بس اهو كويس يعني ان المشاعر اللي اتحرقت دي
ما تكونش اتحرقت على الفاضي
الواحد برضه يحس كدا ان الدنيا احسن شوية
واهو كله فدا ال 
بس دا مش معناه بقى صديقي الانسان
انك انت ايه
تقول عشان ال 
اروح بقى احب من طرف واحد
واقعد احرق في مشاعري لا
يعني لو لقيت نفسك بتحب من طرف واحد
ما تحرقش في مشاعرك
ووجه مشاعرك في المكان الصح
ولو لقيت نفسك بتقابل حد
انت داخل في سكة مشاعر
وهو مش داخل معاك فيها
حاول تقوم تعملك حاجة مفيدة
كل لقمة كدا ولا افتح كتاب اقرا فيه
ولا اعمل اي حاجة
يلا صديقي الانسان تصبح على خير
