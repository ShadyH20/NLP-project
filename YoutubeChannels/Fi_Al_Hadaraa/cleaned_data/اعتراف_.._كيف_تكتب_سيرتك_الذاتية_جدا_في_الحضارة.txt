ايوة
ايوة
حاضر
انا اسف جدا لو صحيتك
بس بنطلوني وقع عندك في البلكونة
يعني محتاجه عشان الشغل
حاضر يا سامح
دا شغل ايه دا بقى
اللي لا مؤاخذة اللي بيبقى صاحب اللبس دا
انا 
صحابي بيرسموا جرافيك وانا بحركها
طب ما تحركها بقى
اوه بقعة البريسكيت
اللي ما بتطلعش من الهدوم
انا محتاج اقلله شوية
انا محتاج اعرفه
بس ما تقلقش حط عليها سافو
وسيبها يومين وهتطلع
سافو
دا بنطلون نايكي الاوريجينال يا معلم
سافو ايه بس
لا انا خبرة في الغسيل عندي 3 تشيرتات
 على الحبل
 لا في الدنيا
اتفضل يا سامح
ثانية واحدة ثانية واحدة
انت ناسي مرتبك في البنطلون
فداك يا محمد فداك كل حاجة
شكرا تعبتك جدا معايا
كان ساب ال500 جنيه بتوع الباب طيب
صديقي الانسان بيني وبينك اخر كام سنة
المناسبات الاجتماعية
بقت تحسسني بالضغط النفسي
فرح بقى حنة حفلة
توقيع كتاب عيد ميلاد طهور
كل ما اروح مناسبة ارجع منها روحي مسحوبة
اقعد افكر ايه اللي حصل
في اليوم دا سحب روحي كدا
الاقي ان اليوم كله
ناس لابسة لبس مبهج وجميل واخد بالك
وبيقابلوا بعض
بالابتسامات والمجاملات الرقيقة
والترابيزات عليها مزة كتير قصدي فاكهة
بس يا اخي برضه فيه احساس مش مريح
يا اخي المناسبة الوحيدة اللي بروحها
وارجع منها سليم نفسيا هي العزا
ودي مفارقة صديقي الانسان
وقعدت افكر بيني وبينك برضه
هل الواحد كره مظاهر الحياة
ولا مظاهر الحياة هي اللي كرهته
لقيت ان المناسبات السعيدة مش هي المشكلة
والله صديقي الانسان الواحد قلبه ابيض
وبيحب يفرح للناس ويحب الناس تفرحله
المشكلة مش في المناسبات ذات نفسيها
المشكلة ان المناسبات دي
فيها شوية ما ورائيات كدا
تحس ان الضحكة وراها حاجة
البسمة وراها حاجة الله
وقعدت افكر ايه العامل المشترك
اللي بين كل الناس اللي في المناسبات دي
وجه في بالي عامل مشترك غريب جدا
وهو ان كل الناس دي بما فيهم انا
قضوا وقت طويل قدام المراية
قبل ما ينزلوا من بيوتهم
طب ايه علاقة المراية
بعدم الراحة اللي ممكن نحسه دا
لقرون طويلة من الزمن
الناس كانت ماشية في ضل الملوك
او في ضل ثقافة الحياة اليومية
اللي ممكن تتعلمها من غير جهد
 سواء بقى كنت بتسعى في الحياة دي
للمكسب ولا للمعرفة ولا للحكمة
ولا بتسعى للمتعة ولا للنصر مش هتفرق كتير
بشكل من الاشكال
اغلب الناس كانت زي بعض لحد القرن ال18
زي ما المؤرخ الهولندي يوهان هويزنجا
بيقول في كتابه اضمحلال العصور الوسطى
بالبلدي كدا كل واحد بقى على راس حياته
بيوجه الدفة لنفسه وبنفسه
انا برضه صديقي الانسان
ما كنتش فاهم هو عايز يقول ايه في الاول
ما تقول يا عم الحاج
ايه اللي حصل في القرن ال18
بص صديقي الانسان واضح كدا ان التغيير
اللي حصل في القرن ال18 كان شبه المراية
يعني المراية دي مثلا اداة قدامك كدا
بتنقلك صورتك بشكل واضح وبتوريك تفاصيلك
بشكل موضوعي لم يسبق له مثيل في التاريخ
صديقي الانسان الناس زمان لما كانت تحب
تشوف نفسها كانت تبص في البحر
فتخيل انت دلوقتي صديقي الانسان
لما بتطلعلك فسفوسة في وشك
بتفضل رايح جاي على المراية
تطمن على الفسفوسة
فبالتالي المراية بتخليك تتامل في ذاتك
وفي حكايتك الشخصية المستقلة
وبسببها بيبقى عندك وقت اكتر
تلاقي نفسك مضطر فيه
تفكر في نفسك كفرد مش كجزء من مجموعة
وبالتالي يبقى مش صدفة موضوع المراية دا
خصوصا لما تعرف ان دا نفس الوقت
اللي الناس بداوا يتوسعوا في صناعة المرايات
ودخولها بيوت الناس كلها
بعد ما كانت حاجة موجودة بس
في بيوت الاغنيا والطبقة الارستقراطية
كل دا اتخلق معاه
في نفس الوقت مفهوم فلسفي
بيقولك ان المفهوم دا لا مؤاخدة
واحد من اهم ركائز الحداثة
الا وهو ان الانسان بدا
يبقى هو اللي بيكتب قصة حياته بنفسه
يعني انت لو جامد صديقي الانسان
وانت جامد طبعا
بقيت لازم لما تقابل حد تعرفه
ان انت جامد بنفسك يعني بقيت تكتب 
تنزل تتعرف بحد فتحكيله عن نفسك
وهو يحكيلك عن نفسه
كل واحد فيكم بيحكي قصته بنفسه
تقولي طيب يعني
وهو الناس زمان قبل كدا ما كانوش بيحكوا
الوضع كان عامل ازاي قبل كدا
الناس بتعرف المعلومات عن بعض بانهي طريقة
لو رجعنا بالذاكرة لزمان
هنلاقي انه انت كنت بتعيش العمر كله
جوا دايرة معارف ثابتة
هي قرايبك واهل البلد واسرتك الممتدة
واهلك او اسرتك الممتدة دول صديقي الانسان
كان الواحد فيهم بيتم الاعتراف بيه واحترامه
كل ما يكبر في السن
يعني وانت صغير
بيبقى كل الناس اللي حواليك دول لا مؤاخذة
شافوك مرة على الاقل وانت عاملها على روحك
فلما تكبر بتبدا تحترمهم
لان دا سبب وجيه صديقي الانسان
وكل ما تكبر انت كمان
بيبدا المجتمع يديك وضعك ويقدرك
سواء كان اعتراف المجتمع دا بيك
بيزيد بسرعة او بيزيد ببطء
فهو كدا بيزيد السهم طالع يعني
فمثلا جدي الله يرحمه صاحب البيت دا
في لحظة جدعنة كدا وهو صغير
شاف عيلة صغيرة بتغرق في الترعة
قام شد اللباس ابو تكة
ونط في الترعة ينقذ البت
ومن ساعتها وهو بطل في عيون الناس كلها
والقصة دي فضلت الناس تحكيها
والبت كل ما تكبر وتحلو
جدي في نظر الناس يبقى بطل جديد كل يوم
اللي حصل في قصة زي دي
ان موقف واحد بس في حياة جدي
كسب منه اعتراف المجتمع
بانه بطل باقي عمره كله
البطولة دي صديقي الانسان اعتراف ابدي
هتفضل اجيال العزبة كلها تتحاكى بيه
انما الحياة في المدينة مختلفة حبتين
يعني انت النهاردة مثلا
لو نطيت في النيل انقذت عيلة صغيرة
الناس هتصقفلك وكل حاجة
بس بطولتك هتنتهي
اول ما تركب الميكروباص من على اول الشارع
لان الناس اللي حواليك
في الشارع دول صديقي الانسان
اغراب علاقتك هتنتهي بيهم
اول ما تمشي من المكان دا
الا لو امك داعيالك صديقي الانسان
وحد صورك ونزلت على النت
ساعتها برضه هتطلع تريند بس كلها كام يوم
والناس هتتلهي في قصة تانية
وتقعد بقى انت تجري ورا الاعتراف دا
طول عمرك عشان تدوقه تاني
تلاقي نفسك فتحت قناة على التيك توك
وبدات تدخل تحديات
وكبسوا على الشاشة يا شباب
وتكرملي عيونك ام عمر من الكويت
والشغل دا كله
غير ان انت كل يوم بتقابل ناس جديدة اصلا
والحكايات على قفا من يشيل
وكل واحد فينا ماشي شايل حكايته على كتفه
وقاعد يحكيها لكل واحد يقابله
وبعدين تلاقي واحد
بدا يخترع حبكات لقصة حياته
يقولك اخليها دراما
ولا اقلبها دارك كوميدي
فيعمل نسخة كدا ونسخة كدا
زمان كان برضه الناس بتحكي قصص خيالية
كانوا بيكدبوا يعني عادي
كانوا بيحكوا قصص خيالية عن نفسهم وكل حاجة
بس كان دايما
المشهورين بتاليف القصص دي هما الكبار
الناس الكبيرة في السن
يعني حتى يا اخي في دي
فيها امتياز بتكسبه مع الزمن
لان اغلب اللي اكبر منك
حضروا كل حاجة انت حضرتها
فما تقدرش تحور عليهم
انما اللي اصغر منك بسنين الكدب عليهم مسموح
بس انت في الزمن دا النهاردة
بقيت على حجر نفسك احكي بنفسك عن نفسك
طيب انت لما بتحكي قصتك صديقي الانسان
غالبا بتملا حكايتك بشوية مواقف
وبلوت تويستات انت عايز الناس تعرفهم عنك
وتصدقهم بل وتعترفلك بيهم
وكل الناس بتعمل كدا
والقصص بقت على قفا من يشيل
بالتالي الحصول على الاعتراف صديقي الانسان
بقى شيء صعب للغاية
خصوصا ان القصص زي اي سلعة
محكومة بقوانين الندرة والعرض والطلب
والامتيازات الموروثة
واللي حصل في القرن ال18 دا
كان تطور في نظرة الانسان لنفسه
بس هل صديقي الانسان
التطور دا تطور ايجابي ولا سلبي
والله يبدو انه تطور ايجابي سيكا
بس هو عموما كل خطوة لقدام في التاريخ
بيبقى في ايديها اليمين فاس تبني بيه
وفي ايديها الشمال فاس تاني
لا مؤاخذة تنزل بيه على دماغ اللي خلفونا
اهو الفاس اللي في الشمال
في موضوع تطور رؤية الانسان لنفسه دا
كان ال والضغط النفسي
كل ما الدنيا تتقدم
قطاعات اوسع من الناس
بتخش في حلبة كتابة قصتها
وللاسف اللي بيخرج من القصة دي مهزوم
اكتر من اللي بيخرج منتصر
اقولك ليه بقى
لانك لما بقى مطلوب منك تفكر في قصة حياتك
بصفتك فرد مش كجزء من مجموعة
محتاج تعرف انت انسان ناجح ولا فاشل
تقعد تفكر بقى طيب ولا شرير
ما بقتش تتصرف على سجيتك
وسايب الناس تقول عنك اللي يقولوه
لا انت بقيت حاسس انك انت المسئول
عن اللي الناس هتقوله عنك
وبالتالي الاحساس دا
عمل للواحد مننا ضغط نفسي طول الوقت
فالتطور دا خلى
استجابتنا الفسيولوجية والهرمونية لل
تدوم لشهور وسنوات متواصلة
في حين الاستجابة دي لل
كانت لالاف السنين بتتولد عند اسلاف البشر
بس في لحظات الخطر القصوى
عشان تخليهم يجروا او ويهربوا
لما يشوفوا اسد مثلا
حاجة كدا بتتخلق جواك لمدة دقايق
عشان تخليك تهرب من الخطر اللي بيهددك
وبعدها اعصابك بترجع تهدا
بعد ما تبقى في امان
انما الانسان مش مصمم
انه يستحمل ال دا لمدة سنين
عشان تيجي على نفسك وتطلع قصتك
بشكل حلو يعجب الناس فتحس بذاتك
ودا اللي بيخلي
بروفيسور السايكولوجي الشهير ستيفين ايلاردي
 يسمي الاكتئاب مرض الحضارة
طيب لو الانسان بقى مضطر يكتب قصته بنفسه
ويقرر بنفسه هو مين وايه اختياراته
وايه احلامه ومحسوب على مين كل دا بنفسه
طب ايه دور المجتمع ناحية الانسان
في الحالة دي
قالك المجتمع دوره انه يامن لكل انسان
اكبر قدر من الاستقلالية
يسمحله بكتابة قصته دي
طيب بعد ما كل واحد فينا
عمل حاجات  بدماغه
وصحي تاني يوم قرر هو هيبقى مين
 والله حاجة جميلة جدا انك تختار حياتك
وشغلك وكاريرك وحكايتك الشخصية بنفسك دا
لكنها جميلة لحد هنا بس
لان اللي بيحصل بعد كدا صديقي الانسان
يعتبر هزة كبيرة حصلت للانسان
وهي ازمة ان الناس الغرب اللي بيشوفوك دول
وبتتعامل معاهم كل يوم دول
يعترفوا بيك وتعجبهم قصتك
يعني تخيل صديقي الانسان مثلا
انك استلفت عربية من صاحبك ابن الناس
عشان تخرج فيها البت
اللي لسة متعرف عليها من تيندر
ووانت ماشي بالعربية وعايش اللحظة وقفك ظابط
فوانت بترد على الظابط
قلتله انا لسة مطلع الرخصة يوم الاربع
بدل الاربع مثلا
فراح قالك اربع طب انزل هنا بقى
فهمني انت سارق العربية دي منين
ما هي دي برضه مش اكسنت
ناس بتركب بي ام دابليو
مع احترامي ليك صديقي الانسان
الحقيقية في اللحظة دي
اللي هيجرحك اكتر من ان العربية مش بتاعتك
هو ان شكلك مش وش عربيات اصلا
يعني الظابط ما اقتنعش بيك
بمعنى انه حتى لو جبنالك العربية
الناس مش معترفة بيك
انك ينفع تركب عربية نضيفة
ودي باختصار نبذة عن عقدة الاعتراف
الفلاسفة في السنين الاخيرة
ابتدوا يلاحظوا اصلا شئ غريب جدا في العالم
وتحديدا في الغرب
وهو ان كتير من الحركات السياسية ونضالاتها
بقت عبارة عن صراع من اجل الاعتراف
يعني ناس بتخرج تصرخ
مش بسبب انهم عايزين اجور زيادة
او اعادة توزيع للسلطة والثروة
اد ما هما جماعات بترغب
في الاحترام والاعتراف والتقدير من المجتمع
الناس باختصار كتير منهم بقى حاسس
انه لا مرئي وعايز يتشاف كويس
وبحسب نظرية الاعتراف
فانت عشان تطور هويتك العملية
او قصتك زي ما سميناها
محتاج جدا تحس
ان نظرة المجتمع واللي حواليك ليك حلوة
والناس اللي بتفشل
في الحصول على الاعتراف من المجتمع
بتلاقي صعوبة كبيرة في انهم
يتحملوا نفسهم وذواتهم ويحسوا انهم ذات قيمة
او بمعنى تاني عدم حصولك على الاعتراف
بيمنعك انك تكون علاقة ناجحة مع نفسك
ومن ثم فاعتراف الناس بيك دا
اصبح حاجة حيوية لا غنى عنها
لكن المشكلة صديقي الانسان في الاعتراف
انه عامل زي الهيروين كدا
هتلاقي نفسك عمال تتهرش كل شوية
محتاج شمة جديدة
محتاج تشوف تاني في عين الناس
انك جامد او انك ناجح او انك شيك
العقدة
مش بس انك انت محتاج تلبي احتياج ما في حياتك
زي انك مثلا يبقى عندك شريك او اسرة لا
انت محتاج شريك واسرة
يخدموا على قصتك اللي هتحكيها
محتاج دايما تعمل  لبروفايلك في اللعبة
يليق بشكل قصتك اللي عايز تسمعها عن نفسك
فبالتالي مش هتروح تتجوز
اللي بتحبها وهتحققلك احلامك
وانما هتروح تتجوز اللي الناس بتحبها
واللي لما تركب جنبك في العربية الناس تنسى
انك انت بتقول على الاربع اربع
او على السطح سطح
مش هتركز مثلا انك تتعلم علم يفيدك
اد ما هتركز ازاي تقول ثانك يو مش سانك يو
لكن فيه خبر جميل صديقي الانسان
هو الحقيقة مش خبر جميل هو خبر ابن
وهو ان اسهل طريقة تقدر تحصل بيها
على الاعتراف في المجتمع دا
هو لعب دور الضحية
اسهل طريقة تقدر تاخد بيها اعتراف
من غير مجهود
بس اهم حاجة خليك ضحية لاي حاجة روشة
نعرف نلاقيلها ترجمة
من كلمة واحدة بالانجليزي
خليك ضحية اي حاجة
بس اياك تقول انك ضحية الفقر والحرمان
عشان الناس عندهم استعداد يمنحوا
كل الاعتراف لممثلة ما يعرفوهاش
بتحكي عن تجربة ما شافوهاش
بتقول انها سببتلها تروما مثلا
 بنفس مقدار استعدادهم
ان هما يعدوا من قدام مستشفى ابو الريش
من غير ما يدوا لواحدة ست غلبانة جنيه
اتعلم من اسماعيل يس
في فيلم المليونير
 لما دخلوه مستشفى المجانين
اول ما قالهم الحقيقة ان اسمه جميز
وقعدوه في فيلا لما كدب عليهم
وقالهم ان اسمه عاصم الاسترليني
انت كمان صديقي الانسان
اوعى تقول للناس ان اسمك الحقيقي جميز
خلي الموضوع دا سر بيننا
انت من هنا ورايح اسمك عاصم
وعندك تروما انطولوجية بسبب ان ابوك
كان بيرفض انك تلبس شورتات بينك وانت صغير
ودا سببلك ازمة انك تشوف ذاتك
في انعكاس بوتقة الهيرمينيوطيقا
اسهل طريقة للاعتراف
هو انك تكون ضحية لحاجة روشة ما
لو قلت انك ضحية
انك كل ما بتخرج مع واحدة بتتعلق بيك
وانت بتتاذى من انك بتجرح مشاعرها
دا طريق حلو لجني الاعتراف في عيون الناس
بينما لو قلت ان مشكلتك
انك ما مسكتش ايد واحدة من سنة 86
فمش هيقابلك من الناس غير الشفقة
كارثة تانية من كوارث الاعتراف انه ممكن
يوصلك لمراحل مرعبة من تهزيق نفسك
يعني مثلا لو ممثلة وزنها
مش الوزن الذي يطلبه المستمعون
وعايزة تحصل على اي شكل
من اشكال الاعتراف ومش لاقية
هيوصل بيها الحال زي اللي بتشوفهم كتير
انها تبدا تشتغل اعمال
كلها مبنية على التريقة على شكلها وجسمها
ويبقى رصيدها في الحياة
هو مقدار النكت اللي بتقولها على نفسها
طبعا هنا مشكلة مركبة
لان هي في اطار سعيها للاعتراف دا
بتهين ناس كتير ما لهومش ذنب
يعني انا مثلا ايه ذنبي
ان انا مثلا راجل تخين محترم
مروح بيتي
قاعد بتفرج على فيلم مع اسرتي
فالاقي الفيلم كله واحدة بتتريق على وزنها
اللي تشاء الاقدار انه نفس وزني
طب انتي واحدة غاوية تهزيق انا ذنبي ايه
ان انا ابقى مادة للسخرية قدام عيالي
البحث عن الاعتراف
عامل زي ما تكون بتدور على عملة وهمية
في جيب ناس اغلبهم اصلا
انت ما بتشغلش من باله دقيقتين في اليوم
وفكرة انك بتدور على حاجة
عند الناس دي فكرة مهلكة
لانه على راي المثل يعني
افتكرلك ايه يا بصلة وكل قطمة بدمعة
مفهوم الاعتراف بيحتوي على فكرة مريبة جدا
وهي ان انت جواك نواة ثابتة اسمها ذاتك
المفروض تقدمها للناس
وتجني عليها الاعتراف
في حين اصلا ان النواة دي بتتشكل كل يوم
وما هياش شيء نايم في حالة سبات
ومستنيين نصحيه
وعشان كدا سارتر
عنده موقف عنيف في موضوع الاعتراف دا
بيقولك انه لا توجد علاقات
متساوية ومستقرة بين الناس
وانما فقط علاقات هيمنة
بتتعرف فيها الذات على نفسها
من خلال تقزيمها واختزالها في عيون الاخر
باختصار في راي سارتر الاخر هو الجحيم
وجدلية الاعتراف جدلية مستحيلة
وكلنا جايين نبيع الميه
في حارة السقايين
طب واضح انه سارتر متشائم كفاية يعني
طب نشوف غيره
توماس هوبز الفيلسوف الانجليزي الشهير
بيشوف ان علاقاتنا وتفاعلاتنا الانسانية
كلها اصلا جاية من رغبتنا
في حصد الاعتراف والاعجاب والمجد
ومن الواضح كدا صديقي الانسان
ان علاقاتنا الاجتماعية اللي اتكونت
بدافع السعي للاعتراف
بتخفي ورا الابتسامات والمجاملات
اللي من برة دي علاقة صفرية
اما هتكون فيها الشخص المعترف
او الشخص المعترف بيه
ومن ثم هتلاقي نفسك ضيعت سنين من عمرك
مع واحد صاحبك كاريزما على القهوة
واللي حصدته في الاخر كراهية مستخبية
وكلام من تحت لتحت كل غرضه فرض الهيمنة على بعض
ما هو كل واحد فيكم عايز يجني الاعتراف
فاللي مش هياخده هيقلب الترابيزة على التاني
ودا ممكن يفسرلك
ليه اغلب علاقات نجوم المجتمع
بتنتهي سريعا كما تبدا سريعا
وباسوا طريقة ممكنة
لان الاساس الطبيعي بتاع حياة النجم
هو ان كل علاقة بيدخلها
غرضه فيها جني الاعتراف
وانه يكون هو المعترف بيه مش المعترف
والحقيقة دا موقف الفلسفة الفرنسية بشكل عام
من القرن ال17 لفكرة الاعتراف
موقف سلبي ومتحفظ
بيوصف الرغبة في الاعتراف بانها حاجة
بتسجن الذات بتاعت الانسان في حكم الاخر
وبتخليها تفقد حريتها
طب يا جماعة كله متشائم كدا
مفيس حد بيقترح حلول
والله صديقي الانسان
هو الحقيقة مفيش زرار
يعني عشان اكون امين معاك
بس خلينا نفكر مع بعض
عالم البيولوجيا ادوارد ويلسون
ليه تصريح شهير بيقول فيه
يجب ان ينتمي الانسان الى القبيلة
يعني بيقولك انه زي النحلة ما بتفقد توازنها
لو ضيعت الطريق مع المجموعة بتاعتها
الانسان كمان بيفقد صوابه
لو ضيع الروابط اللي بتوصله بالقبيلة
صديقي الانسان انا مش محتاج اوضحلك
ان القبيلة هنا معناها عزوتك
عزوتك صديقي الانسان
ناسك الحقيقيين اهلك امك وابوك واخواتك
وعيلتك وقرايبك وجيرانك وصحاب العمر
مش ربيعة وثقيف وتغلب
يعني تعول في المقابل
على الناس اللي يعرفوك كويس
ومش مستنيين منك تحقق التارجت ولا تترقى
ولا تبقى الاكسنت بتاعتك مفيهاش غلطة
علشان تبقى بنى ادم معترف بيه في نظرهم
ويلسون بيقول
ان واحدة من اعمق دوافع الروح البشرية
اننا ما نكونش مجرد غبار هيعدي ويتنسي
وان كل واحد فينا عنده توق ورغبة
ان يكون عنده غايات اكبر من نفسه
وعندنا فعلا احتياج ان يكون لينا قصة
بتحكي احنا جينا منين وبنعمل ايه في الدنيا
القصة دي مفيش اغراب هيفتكروها عننا
القصة دي مش هيفتكرها
غير الناس اللي بيحبونا ويعرفونا
من غير ما نحتاج نتك على التايتل بتاعنا
واحنا بنعرفهم بنفسنا
طب هتقولي بس انا بقوانين المجتمع النهاردة
هتفضل الحاجة للاعتراف تطاردني برضه
انا كدا بقى صديقي الانسان هسيبلك الاخوة
بتوع الفلسفة الرواقية يردوا عليك
مع تحفظي عليهم في بعض الامور شوية
يعني انا وسينيكا قافشين على بعض شوية
مفيش حاجة يعني
تعالى مثلا نشوف راي راجل رواقي
اسمه ماركوس اوروليوس
اللي هقولك بعد شوية
هو مين في موضوع الاعتراف دا
راي الراجل دا انك ببساطة
لو شغلت عقلك شوية هتلاقي ايه بقى
ثانية واحدة صديقي الانسان
طيب
بيقولك هتلاقي ان كثبان الرمل في الصحرا
بتغطي بعضها والقديم بيتردم تحت الجديد
وكذلك في الحياة بالظبط فعيش حياتك
من غير ما تفكر ازاي الناس هتروي قصتك
لانه ببساطة كل شيء سريع الزوال
سواء اللي بنفضل فاكرينه
او اللي بيتنسي كان لم يكن
انت شبه الرملة
اللي هتيجي رملة جديدة تغطيها في الصحرا
الزمرد مش هيبقى وحش لو ما مدحهوش حد
والدهب ما بيزيدش جمال
لما حد يقول عليه حلو
انت بتحمل جمالك في داخلك
سواء قبل ما حد يمدحك او بعد ما حد يذمك
خد بالك من نقطة صديقي الانسان
وهي ان اللي بيقول الكلام دا
هو ماركوس اوروليوس
فيلسوف اينعم لكنه في نفس الوقت
واحد من اهم وانجح الاباطرة الرومان
وهو بالمناسبة كتب الكلام دا لنفسه
يعني ما كانش للنشر يعني
هو ما كانش بيدور على انه يتشهر
ويتم الاعتراف بيه من ورا الكتابة
لكن المفارقة ان كتابه بعد 20 سنة اهو
من اكثر كتب الفلسفة مبيعا
كونه امبراطور ناجح وفيلسوف في نفس الوقت
ما فيهوش تعارض
 لانه رغم انه بيشجعك تعيش متواضع
و  في نفسك
وتمرن نفسك على انك ما تحتاجش للاعتراف
لكن دا مش معناه
ان هو بيقولك انك تقعد زي خيبتها
كل المنتجات اللي حوالينا
وكل الادوات اللي جنبك
وكل التطبيقات اللي على موبايلك
وكل الكلام اللي بتسمعه في التليفزيون
وكل العبارات المكتوبة
في الكتب الاكثر مبيعا
بتشجعك انك تخش تنافس محموم
من اجل الاعتراف
الاعتراف من ناس
يمكن عمرك ما هتقابلهم في حياتك
وبعضهم يمكن لو قابلتهم مرة
مش هتحب تقابلهم تاني
 مع ذلك انت عايزهم يحكوا عنك بشكل حلو
الرواقية بقى ببساطة
بتشوف ان دا مضيعة وقت وهلك صحة على الفاضي
العالم مش هيصقفلك على مجهودك بشكل عادل
لانه اصلا مفيش معيار عادل على اساسه
بيتم اعطاء الاعتراف ولا هيكون فيه
ياما حاجات ممكن تعملها
تاخد عليها اعتراف مع انها مؤذية وكدابة جدا
واجمل الحاجات اللي ممكن تعملها في حياتك
زي انك تبر اهلك مثلا
او تسمع لشكوى صاحبك
او تساعد راجل مسن في الشارع
انه يعدي الطريق
 او كلمة حق تقولها عكس هوى اللي حواليك
هي حاجات مش هيشوفها العالم
ولو شافها مش شرط يكافئك عليها
لكن على المدى الطويل هي دي الحاجات الوحيدة
اللي قادرة تصالحك على نفسك
طب انتي واحدة غاوية تهزيق
انا ذنبي ايه بقى ان انا ابقى مادة للسخرية
ما وراناش غيرك بقى يا سامح
يا ترى وقعت ايه المرادي
اتفضل يا استاذ سامح شرابك اهو
واخيرا لقينالك حاجة مش مميزة عندنا زيه
مش مرصع بالالماظ يعني
مش مميز
على فكرة دا جايلي هدية من صاحبتي
ما خدتش بالك من الاستك
 ماله الاستك
 
  
يعني معمول مخصوص عشاني
واضح ان كل حاجة عندك مميزة الا المشابك
على فكرة دي هدية حلوة جدا
ممكن تجيبها لصاحبتك او خطيبتك
لا انا عندي
 
 ايه دا
 مرهق بس شوية
الف لا باس
