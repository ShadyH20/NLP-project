قاطعه رازوباخين يقول بخشونة
ولكنني اردت ان اعرف من انت
ذلك ان الذين تعلقوا بالقضايا الهامة
ولكنني
الله
 تعلقوا بالقضايا
 البيت زي ما هو
قد بلغوا من فرط الكثرة والتنوع
مفيش حاجة فيه اتغيرت الباب اللي ما بيقفلش
كنا بنقعد نهزر هنا
ونضحك هنا ونرغي
حتى البطة دي
ياما شبهني بيها
انا سعيد ان ذاكرة حضرتك
بترجع في البيت عندي
ايه دا انت شبه جدك اوي
انا بس بعتذر عن سوء التفاهم
انا لحد دلوقتي لسة معرفش حضرتك مين
ايه دا هو جدك ما حكالكش عني
لا ما جابليش سيرة البطة
انا مدام فدوى الشماشرجي
ساكنة قصادك هنا
اهلا وسهلا استاذة فدوى الشوربجي
بس انا يعني مش عارف لحد دلوقتي
انا اقدر اساعد حضرتك ازاي
انا بصراحة جايالك
في مشكلة كبيرة اوي مع الحاج شلبي
هو ما بيجيش من وراه غير المصايب
خير عمل ايه تاني
عنده شقة فاضية
وعايز ياجرها لساكن جديد تخيل
السافل المنحط ازاي يعمل كدا
طب مهو يا ست الكل
ما الراجل صاحب عمارة يعني دا دوره
هو راجل صاحب عمارة
بياجر شقق ايه المشكلة
يا ولد ما تبقاش متسرع زي جدك كدا
الساكن دا وراه مشاكل كبيرة
 ايه هي
 لا دا موضوع كبير اوي
بص انا هدخل اعمل شاي وارجع احكيلك
اه هو لسة البرطمان الاخضر
من غير غطا زي ما هو
البرطمان اه زي ما هو زي ما هو
طب ثواني وجيالك
يا رب يطلع ذهان
صديقي الانسان اغيب عنك سنة وارجعلك
الاقي اختك اتجوزت وجابت مالك ومليكة
ويا ريتهم في بطن واحدة
ايه مستوى الخصوبة دا صديقي الانسان
فيه ناس بتقولك ان اللي يخلف دا
لازم يبقى عامل دراسة جدوى الاول
وعارف انه هيقدر يوفر لعياله
مستوى مادي معين ما ينزلش عنه
لكن لو هو متكحرت اصلا وقرفان وطالع عينه
يبقى الاحسن ما يعملش كدا
لان دا هيفقره بزيادة
وهيطلع عياله في ظروف مش حلوة
وادينا شايفين
الناس اصلا كتير اوي 
دا انت لما بتنزل ميدان رمسيس
بتحس ان انت عايز تجيب ونش
ترفع عليه الناس وتروح تفضي في الترعة
عشان توسع الدنيا شوية
لحركة المرور والاجيال القادمة
طب هو صحيح ليه اصلا تجيب اطفال اضافيين
في العيشة السودا اللي احنا عايشينها دي
انت اصلا مقضيها اكتئاب
وابوك من ساعة ما كان بيضرب بالحزام
وهو عاملك  
ما قدرتش تتجاوزها لحد النهاردة
عايز تجيب اطفال جداد
تدخلهم في دايرة العذاب والمعاناة
دا انت مجرم عتيد الاجرام يا اخي
الكلام اللي خرج من بقي
دلوقتي دا صديقي الانسان
هو المعروف باسم الحجة اللا انجابية
وموضوع اللا انجابية وتحديد النسل
هما موضوعين متقاطعين مع بعض شوية
لكنهم منفصلين برضه في نفس الوقت سبحان الله
اللا انجابية بتعتبر ان الوجود البشري
سواء كتير او قليل مقرف اصلا وقلته احسن
وبالتالي الاختيار الاخلاقي فعلا
هو انك ما تخلفش خالص
مش تخلف واحد ولا اتنين مثلا لا
لانه حتى الواحد او الاتنين دول
حياتهم مش نعمة
الوجود كله عذاب في عذاب هوبا خبط لزق كدا
مع اول قلم يقولك البؤس ابدي والعذاب سرمدي
مش مخلف عيال خالص
ودا مشكلته انه بيحول البؤس
لعقيدة ووجهة نظر عن الكون
انا مش جاي عشان اقولك
لا الانجاب الجميل ولا لا الانجاب وحش
انا بس عايز اعقدلك الموضوع شوية
دلوقتي هل اختك الست ام مالك
هي وجوزها يتحملوا
المسئولية المادية والمعنوية والاخلاقية
عن ظروفهم الصعبة دي
وعن ظروف ولادهم اللي ممكن تبقى صعبة برضه
وعن ظروفنا احنا كمان اللي بقت صعبة
بسبب الزيادة السكانية الرهيبة في عدد السكان
اللي هي ناوية تساهم فيها ب4 عيال مرة واحدة
ناوية تجيب اخ لمالك واخت لمليكة
ولا هي وجوزها حرين اصلا
يخلفوا عيال زي ما هما عايزين
وما حدش يقولهم يجيبوهم امتى وفين وازاي
وهل العيل فعلا بييجي برزقه
ولا الواحد محتاج يعمل
دكتوراه في الاقتصاد الاول
عشان يمارس ابسط حقوقه الادمية
وهل فيه سياق معين
ممكن يخلي الانجاب فعل غير اخلاقي
في واحدة من اشهر القصايد الملحمية القديمة
قصيدة بابلية اسمها ملحمة اتراحاسيس
الشاعر بيقول في كلامه عن وباء كتير
واضح انه ادى لموت عدد ضخم من البشر
والناس توارثت قصته من جيل لجيل
بيقولك ايه بقى في الملحمة دي
الارض صبحت زي التور ليها خوار
والاله اتدوش
لما سمع انليل صوت الحوش
قال للكبار صدعت من صوت الانام
مش عارف انام
خلي الوبا ياخد شوية من البشر
الشاعر اللي بيدعي ان ربنا ياخد الناس دا
ما حدش متاكد هو كان عايش امتى بالظبط
لكن اقدم نسخة معروفة للملحمة دي
يعود تاريخ كتابتها لسنة 1600 قبل الميلاد
في الوقت دا التقديرات المتساهلة اوي
بتقول ان عدد البشر على الكوكب
كان في حدود 80  90 مليون انسان
احنا دلوقتي 90 مليون في الاوتوبيس بس
عدد البشر على الارض النهاردة 8 مليار
يعني 100 ضعف الرقم دا
فتخيل بقى الشاعر دا
اللي كان حاسس ان البشر كتير جدا وقتها
لو كان عايش وسطنا دلوقتي هيبقى شايف ايه
انا مش بجيب المثل دا
عشان اقولك ان عددنا دلوقتي قليل او كتير
لا ولكن عشان اوضحلك ان الناس من زمان اوي
حاسة انها متقلة على الكوكب
الانسان برضه كائن حسيس
ما بيحبش يبقى تقيل على حد
ما يتخيرش عنك كدا صديقي الانسان
فيه تراث طويل جدا من الشعور بان عدد البشر
وصل لاقصى حد ممكن يوصله خلاص
وطبعا الشعور دا ممتد لحد النهاردة
لكن بجد لو فكرت فيها كدا
ازاي نعرف اصلا لو عدد الناس كتير او قليل
يعني ماشي الرقم شكله كبير اه 8 مليار
بس ما يمكن الارض
تستحمل اكتر من كدا ايه المشكلة
ازاي نحط الرقم دا في سياق
يفهمنا اذا كان كبير ولا صغير
عالم الاحياء الرياضية جويل كوين
المتخصص في موضوع كثافة المجتمعات
كتب كتاب اسمه لكم شخص تتسع الارض
حاول فيه انه يسرد تاريخ التكهنات
بخصوص الموضوع دا
بيحكيلنا بقى عن كل المحاولات
اللي حاول فيها علماء وباحثين
انهم يقدروا العدد الكلي للبشر
اللي ممكن الكوكب يشيله
والمفاجاة ان الرقم دا
مفيش اي حاجة قريبة من الاجماع عليه
مش قصدي ان العلماء مختلفين مثلا
انه المفروض يبقى 8 مليار ولا 10 ولا 15
لا قصدي ان بعضهم
قدر العدد دا بمليار واحد بس
يعني المفروض دلوقتي نموت 7 مليار بني ادم
عشان نعرف نعيش دا كلام
وبعضهم قدره بتريليون شخص يعني الف مليار
خش فاضية كراسي جوا
فيه باحث تاني اسمه هيوليت
قالك لا هي اخرها خالص 12 مليار
دا لو احنا عايزين نعيش كلنا
بمستوى الرفاهية الامريكي لا مؤاخذة
بعدها ب7 سنين جه واحد اسم كولن كلارك
قالك احنا ممكن نبقى 48 مليار عادي
بس هنعيش كلنا لا مؤاخذة
في مستوى الرفاهية القليل
وبعدين جت منظمة الفاو سنة 1983
قالتلك خليهم 32 مليار بس عشان خاطري
بس بشرط نميكن الزراعة ميكنة كاملة
ارقام عجيبة جدا وشيء في منتهى الميكنة
احنا اصلا دلوقتي 8 مليار
وما حصلناش مستوى رفاهية دقي  امبابة
لكن الاعجب من الارقام دي
هو انه رغم التضارب الكبير اوي بين التقديرات
ففيه يقين تام عند معظم الناس
ان احنا بالفعل كتير
وعدينا الحد المسموح بيه
وداخلين على كارثة على كل المستويات
وطول الوقت الناس بتتلام
عشان اختياراتها المتعلقة بالخلفة
لانه الاحساس الغالب
زي ما يكون حاجة بديهية كدا
ان احنا اكتر بكتير من اللازم
واننا بنزاحم بعض على موارد قليلة ومحدودة
والحقيقة ان دا كمان صحيح
لكن لاسباب تانية خالص
يعني احنا فعلا بنزاحم بعض
على موارد قليلة ومحدودة دا حقيقي
لكن دا مش عشان الكوكب
بخلان علينا بالموارد لا سمح الله
وانما عشان الموارد متوزعة
باسوا طريقة ممكن تتخيلها
دا كلام بقى معروف ومعتاد يعني
بس لازم واحنا بنفكر
في سؤال الكثافة السكانية
ما ننساش ان اغنى 8 اشخاص في العالم
ثروتهم بتساوي ثروة 50 من السكان لوحدهم
طبيعي ال50 دول يبقوا بيزاحموا بعض
وبيزاحموا بقية الناس
على موارد قليلة ومحدودة جدا
مش عشان هما كتير
لكن عشان هما محرومين من الثروة
عشان كدا القلق بخصوص الزيادة السكانية
مرتبط دايما بمشهد الفقر
انت بتبقى ماشي وتشوف ناس في الشارع
واضح ان ظروفهم صعبة
وما عندهومش مسكن
وبالعافية بيوفروا قوت عيالهم اليوم بيومه
فيه طريقتين للتعامل مع المشهد دا
الطريقة الاولى هي انك تفكر في سؤال
توزيع الثروة الحالي ومدى عدالته
والطريقة التانية هي انك تفكر ان الناس دي
لو قلت جدا او اختفت حتى المشكلة هتتحل
ومفيش حاجة تانية محتاجة تغيير
واسهل راي ممكن تاخده
هو انك تلوم الحلقة الاضعف
وبطريقة ما نجح فعلا الخطاب دا
انه يكون شبه بديل
اي حد في الشارع
عارف ان الناس مش لاقية تاكل عشان هما كتير
لكن الحقيقة ان دي فعلا فكرة
مفيش اي دليل علمي متماسك على صحتها
الرفاهية المادية والكثافة السكانية
مرتبطين ببعض فعلا
دا ارتباط حقيقي وسهل تشوفه
في كل الدول اللي عندها مستويات معيشة مرتفعة
لكن من فترة طويلة اوي
وفيه نقاش طويل وعريض
بين علماء المجتمعات برضه
والديموغرافيا والسياسة
حوالين اتجاه السببية
بين الكثافة السكانية والرفاهية
السببية دي ماشية في انهي اتجاه
يعني هل الناس مرفهة في الغرب
عشان هما قليلين
ولا هما اصلا
قليلين عشان مرفهين واخد بالك
البيضة هناك الاول ولا الفرخة
الحقيقة انه فيه ادلة كتير اوي
بتوضح ان ارتفاع مستويات المعيشة
دايما بييجي معاه انخفاض في معدلات المواليد
يعني كل ما عيشة الناس اتحسنت
كل ما بقوا يخلفوا اقل
اول ما القرش يجري في ايد صديقي الانسان
يبقى عايز يروح يشتري شقة في الكومباوند
او في المدينة جنب الشغل والمصالح
وبعدين يلاقي المدارس بتاعت العيال
ومصاريف تربيتهم اغلى بكتير من الغيط
فيحسبها تاني كدا وبذكائه المعهود يقولك
انا اجيبلي واحد ولا اتنين اعرف اصرف عليهم
هو انا هخلف عيال ابهدلهم
وبعدين في الغيط
الناس بتخلف اكتر عشان العزوة
وعشان العيال تساعد في الزراعة
ولا رعي الاغنام ولا يتعلموا صنعة ابوهم
ولا بنات تقف جنبنا لما نعجز ويخدمونا
انما صديقي الانسان المعرش دا
ما بقاش محتاج بقى
بقى عنده وديعة ورعاية صحية
وتامين وجلابية بيضا وتوسان اعلى فئة
السبب التاني المهم
انه عادة الستات اللي في المجتمعات
اللي مستواها عالي دي
بيكون عندهم الحرية والقدرة على الاختيار
اكتر بكتير من المجتمعات الفقيرة
ولما الست يبقى جزء من القرار في ايديها
الموضوع بيختلف
تقولي ليه صديقي الانسان
اقولك عشان الست
هي اللي بتدفع تمن الخلفة والرعاية
وهي اللي بتتحمل
الجزء الاكبر من تكلفة القرار دا
يعني دلوقتي الناس بتخلف اقل امتى
صديقي الانسان يلا قول معايا
اولا لما ما يبقوش فقرا
وثانيا لما بتكون الست
كلمتها مسموعة في البيت
عشان كدا الاقتصادي الامريكي
من اصل هندي ابهيجيت بانرجي
اللي خد جايزة نوبل مع الاقتصادية
الامريكية الفرنسية استر دافلو
بيحكولنا هما الاتنين
في كتابهم الشهير اقتصاد الفقرا
عن تجربة اتعملت في بيرو مثلا
الباحثين لقوا فيها ان الناس اللي ما عندهومش
مكان يسكنوا فيه ومقضيينها ايجارات
معدلات انجابهم بتقل
لما بياخدوا شقق تكون بتاعتهم
بس بشرط واحد بس ان الشقة تكون
مكتوبة باسم الراجل والست مع بعض
لكن على الناحية التانية
مفيش اي دليل ان الناس لو خلفت اقل
مستوياتها المادية هتتحسن
او الستات هيبقى وضعهم احسن
المؤكد هو ان الناس
لما مستوى معيشتها بيتحسن بتخلف اقل
ولو الستات بقى لها سلطة اكبر
برضه بتخلف اقل
لكن العكس مفيش اي شيء يدل على صحته
لدرجة ان بانرجي بيشجع السياسيين
انهم لو واخدين موضوع تنظيم الاسرة دا بجد فعلا
يعملوا برامج دعم مالي للستات بالتحديد
بدل ما تطلع من جيبك
وتعمل  لتنظيم الاسرة
وتفضل مقضيها برامج توعية
وتانيب في الناس في الراحة والجاية
اصرف الفلوس دي على الستات
وهما مش هيخلفوا لوحدهم
صديقتي الانسانة يعني ما تفرحيش اوي
انا مش جايب الكلام دا من عندي
دا بانرجي اللي بيقول
في دراسة شاملة عملها باحث تاني
في علوم المجتمعات اسمه ستيفن سيندينج
بيحكي سلسلة طويلة من السجالات النظرية
حوالين فكرة اذا كان تقليل النسل
بيادي فعلا لاي تحسن مادي ولا لا
والنتيجة ان الدراسات دي عادة
نتايجها مهزوزة جدا ومش مؤكدة
بعكس الدراسات التانية
اللي قلتلك عليها من شوية
اللي بتؤكد انه كلما كان فيه توسان
كلما كان مفيش عيال كتير
الكلام دا ببساطة يعني معناه اننا لو قررنا
نسلم بانه فعلا فيه ازمة سكانية
وفيه انفجار وكارثة بيئية محققة
بسبب الكثافة السكانية الكبيرة في عدد البشر
فاحنا برضه بنفكر في الاتجاه الغلط
لما نقرر نلوم الناس اللي هما اصلا فقرا
وما عندهومش اي مصدر للامان
غير الاستثمار في العيلة والعزوة
بالعكس دا كانه ازاحة مقصودة للوم
عشان ما نفكرش نشاور على المشكلة الحقيقية
اما بقى عملتلك كبايتين شاي انما ايه
ربنا يخليكي يا حاجة فدوى والله
مش عارف من غيرك كنا عملنا ايه
 الله يخليك يا حبيبي
 ماله بقى الساكن الجديد
اه الساكن الجديد دا مشكلة كبيرة اوي
عنده 5 عيال هيزحم العمارة والاسانسير
دا غير ان عنده عربيتين
هيقفلوا على العمارة خالص
 طبعا
 جيرة مش لطيفة خالص
بس كدا بصراحة العيب مش في الساكن الجديد
العيب في ادارة موارد العمارة
ازاي يا محمد
يعني مثلا الاسانسيرات
مش احنا عندنا اسانسيرين في العمارة دي
 ايوة
 الحاج موقف واحد
ومشغل التاني عشان يوفر كهربا
ولا الركنات حاجز نصها لصحابه وضيوفه
خدي عندك كمان موتور الميه
مش بايظ بقاله شهر الحاج مستخسر يصلحه
ما شاء الله نبيه زي جدك
طب والحل ايه
الحل الطبيعي انكم تتكلموا مع الحاج شلبي
ياخد 3 شهور من الساكن الجديد
يوضبلنا بيهم العمارة
طب وتفتكر شلبي هيسمع الكلام
لا طبعا الحاج شلبي
لو طال ياجر بير السلم كان عملها
انا بس بفض مجالس يعني
عندك حق
هي مالهاش حل
يلا انا هروح شقتي بقى
 يلا توصلي بالسلامة
 على فكرة
 ها
 انا صلحتلك حنفية المطبخ كانت بتنقط
 ايه دا عملتيها ازاي
 لا دا سر بقى
يلا سلام
باي
انت ايه حكايتك انت هه
ايه
طب خلاص يا سيدي شكرا كفاية
فهمنا ماشي اتجاه السببية معكوس
بس عادي يعني مش هيحصل حاجة يعني
لو حاولنا نمشي السكتين مع بعض
نقول للناس اللي تحت بطلوا تخلفوا كتير
وفي نفس الوقت نقول للناس اللي فوق
ان احنا محتاجين نوزع الموارد
بشكل احسن شوية من اللي حاصل حاليا
صديقي الانسان احنا مش مختلفين
انا بس بقلق شوية بخاف
الخطاب بتاع تحديد النسل وتنظيم الاسرة دا
كان طول عمره اليف
في منطقتنا العربية بدرجة كبيرة
ما شفناش منه بشاعات يعني
بس صاحبك
اللي انت بتقول عليه شمام الكولة دا
اللي بيتضايق من الكلام بتاع تحديد النسل
غالبا بيكون في دماغه
خايف من نماذج تاريخية فعلا مؤلمة
لما بعض الدول حاولت
تطبق سياسات تحديد النسل بالقوة والاجبار
وبالمناسبة دي كانت المرة الوحيدة
اللي سياسات تحديد النسل جابت نتيجة فعلا
لكن على المستوى الحقوقي والانساني
النتايج كانت مرعبة
الهند مثلا سنة 76
لقوا ان النمو الاقتصادي بتاعهم مضروب بالنار
بسبب تزايد عدد الناس
الناس بتخلف كتير يا فتحي
نعملهم ايه نخصيهم يعني
قالك اه والله فكرة حلوة اخصيهم
يا عم دا انا كنت بهزر
انا بقولها بشكل استنكاري يعني
هوب في سنة واحدة انديرا غاندي
عملت اكتر من 8 مليون عملية تعقيم
واجباري كمان كعقاب
لو اسرة خلفت اكتر من طفلين
اول ما يجيبوا التالت
هوب دابل كيك عملية اخصاء
وبعيد عنك كانت العمليات دي
بتتعمل في بير السلم طبعا
انت عارف صديقي الانسان
انها ناشفة هناك زي المستشفى
الولية عقمت تلت اسر الهند تقريبا
لدرجة ان في الانتخابات اللي بعدها
الناس كانت بتقول
بلاش انديرا وانقذ عضوك ابعد عن حيحا
بعدها اتلغت الكارثة الجماعية الاجرامية دي
وفضلت الهند تنمو اقتصاديا برضه
لكن فضل سوء توزيع الموارد
وغياب العدالة الاجتماعية
سبب كبير لاستمرار الفقر
ونفس الظاهرة دي
بس بشكل اسوا واكبر حصلت في الصين
سياسة الطفل الواحد
اللي استمرت في الصين من 1980 لحد 2016
ودلوقتي بقى فيها بدالها سياسة الطفلين
اللي نجحت في تقليل
معدلات الانجاب في الصين بصورة مبهرة
لكن تمن النجاح دا كان كبير اوي برضه
كان الشخص اللي يخلف طفل تاني في الصين
ومش هيقدر يدفع غرامة الخلفة
يقرر ان هو ما يسجلش الواد
فعدد كبير من الاطفال ما اتسجلوش
وبالتالي ما قدروش يدخلوا مدارس
او يشتغلوا بشكل رسمي
او حتى يسافروا من مكان لمكان
متخيل صديقي الانسان
كام واحد اتحكم عليه بالجهل والفقر
من قبل ما يتولد اصلا بسبب قانون زي دا
عدد الصينيين اللي ما اتسجلوش
وما طلعوش بطايق دول
وصل عددهم لحوالي 13 مليون في سنة 2010
تخيل 13 مليون بني ادم
دا تقريبا تعداد سكان دولة صغيرة لوحدهم
كلهم اتحكم عليهم بالفقر
والحياة في هامش المجتمع بسبب السياسة دي
عشان كدا صديقي الانسان فيه ناس بتقلق
لما تشوفك متحمس اوي لبرامج تحديد النسل دي
ورغم ان انت حبيبي وكل حاجة
بس انت يتقلق منك بصراحة
في الاخر كل اللي احنا نعرفه
اننا كدا مش متاكدين خالص
احنا كدا عددنا كبير اصلا ولا لا
مش متاكدين خالص لو تقليل عددنا دا
هيادي اصلا لاننا نكون احسن حالا ولا لا
احنا فعلا مش عارفين الدراسات اللي اشتغلت
على الاسئلة دي كلها خرجت بنتايج متضاربة
على الناحية التانية
احنا متاكدين 100 وبتواتر الادلة
ان كل ما الناس حياتها بقت احسن
هما اللي بيختاروا بنفسهم يخلفوا اقل
ومتاكدين ان كل ما الستات
بقى ليها سلطة اكبر
على اختياراتها الانجابية برضه
 بيختاروا يخلفوا اقل
ومتاكدين كمان ان التجارب الناجحة فعلا
في تحديد النسل بالقسر
كلها كانت اجرامية ومخيفة
يبقى مين دلوقتي صديقي الانسان
اللي مع تحديد النسل فعلا
عم شلبي اللي رايح جاي يلسن
على بواب العمارة عشان مراته خلفت تاني
ولا الاستاذ راشد المحترم
اللي عايز يعمل نقابة للبوابين
صديقي الانسان لو عايز تخلف
وتقدر تتحمل مسئولية اطفال
وتقدر ترعاهم نفسيا وماديا ومعنويا
وتوفرلهم اللي كان ناقصك
اتوكل على الله ما حدش هيقولك حاجة
ولو شايف ان الحزن ابدي والعذاب سرمدي
براحتك برضه
المهم اننا ما نحولش
معاناتنا الشخصية لقواعد كونية
ونطالب الناس انهم يلتزموا بيها
عشان هي ماشية بالستر اصلا
يلا نايتي نايت صديقي الانسان
