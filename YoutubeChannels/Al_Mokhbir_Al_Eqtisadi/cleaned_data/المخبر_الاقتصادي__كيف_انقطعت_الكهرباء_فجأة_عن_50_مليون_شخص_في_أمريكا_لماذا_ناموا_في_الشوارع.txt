البيوت كلها فجاة بقت ظلمة كحل
والناس خرجت من بيوتها في الشوارع
وبعضهم فضل محاصر في الاسانسيرات
او في انفاق تحت الارض
واللي كان مسافر وقف في وسط الطريق
مش عارف يروح بيته
شبكات المترو والقطارات وقفت تماما
المطارات الرئيسية تقفلت
وما فيش طيارة طلعت
والطيارات اللي كانت في الجو تم منعها
من النزول وتحويلها لمطارات تانية
النقل العام تعطل
وحركة المرور تشلت
ونزلاء الفنادق سابوا اوضهم ونزلوا
يناموا في الشوارع على الارصفة وفي الحدائق
بعد ما اجهزة التكييف تعطلت
المصانع وقفت ومحطات الطاقة النووية
خرجت مؤقتا عن الخدمة
والبنوك قفلت واجهزة الصراف الالي
ما بقتش تشتغل وما حدش بقى عارف
يسحب فلوسه
ومياه الشرب تقطعت
دا غير ان شبكات المحمول وقعت
والمستشفيات والسجون جريت تدور
على مولدات خوفا من ان الامور تخرج
عن نطاق السيطرة
بعض المناطق فرضت حظر التجوال
وطلبت من الجيش انه ينزل يساعدها
في حفظ الامن
وفرق مكافحة الارهاب انتشرت
كل الكلام اللي فات دا مش جزء من فيلم
او مسلسل
دي احداث حقيقية جدا حصلت في
الولايات المتحدة وكندا
وتاثر بيها اكتر من 50 مليون شخص
البلدين عاشوا كابوس بسبب انهيار مفاجئ
لشبكات الكهربا من فترة مش بعيدة
الامريكان اللي كانوا لسه ما فاقوش
من صدمة احداث 11 سبتمبر
في البداية تخيلوا انهم بيتعرضوا لهجوم
وان فيه حد استهدف شبكات الكهربا علشان
يوقع البلد ويدخلها في ازمة
خصوصا وانهم كانوا لسه محتلين العراق
ما بقى لهمش كام شهر
فكانوا قاعدين في الظلمة مستنيين
الرئيس الامريكي جورج دبليو بوش
يطلع يفهمهم ايه اللي بيحصل
ولكن بعد 45 دقيقة بس من انقطاع الكهربا
السلطات الامنية استبعدت احتمالية الهجوم
الارهابي
الشبكة ما تعرضتش لهجوم ولا حاجة
كل الحكاية هي موظف راح يتغدى
وشجرة كبيرة
طب ايه اللي حصل بالضبط
وازاي شبكة الكهربا في اقوى دولة في العالم
انهارت في ثواني
وايه اللي يخلي كندا تتاثر بانهيار
شبكة الكهربا في امريكا
والانهيار دا استمر قد ايه
وازاي انقطاع الكهربا لكام ساعة بس
تسبب في خسارة امريكا وكندا
لمليارات الدولارات
الحياة في امريكا وكندا كانت عاملة ازاي
من غير كهربا
وايه هي اهمية شبكة الكهربا بالنسبة للاقتصاد
والبلد بشكل عام
دا جزء من اللي هندردش فيه مع بعض
في حلقة النهار دا
انا اشرف ابراهيم ودا المخبر الاقتصادي
في 14 اغسطس 2003
الرئيس الامريكي السابق جورج دبليو بوش
كان قاعد بيتغدى مع مجموعة من
قوات الجيش الامريكي في قاعدة ميرامار
الجوية التابعة لسلاح المشاة البحرية الامريكي
المهم وهو قاعد بيتغدى تفاجا بان
جو هاغن
نائب كبير موظفي البيت الابيض وقتها
بيجري عليه علشان يقول له الحق يا ريس
فيه مصيبة
الكهربا قطعت في اجزاء كبيرة من
الولايات المتحدة وكندا
ومش عارفين ايه اللي بيحصل
بوش بعد ما تغدى وتبسط راح على
الجناح الرئاسي الموجود في فندق غراند حياة
ومن هناك ادار غرفة عمليات بتضم اكبر
المسؤولين في البلد
كانت مهمتها انها تعرف ايه
اللي بيحصل بالضبط
الكهربا قطعت ليه وازاي
وليه ما رجعتش لحد دلوقت
الانقطاع اللي حصل في شبكة الكهربا
حصل بعد الساعة 4 مساء بدقايق
بعدها على طول وزارة الامن الداخلي
كانت تواصلت مع الاف بي اي
والسي اي ايه
وشرطة نيويورك ووزارة الطاقة
والمسؤولين في شركات المرافق
وعلى الساعة 4 و45 دقيقة مساء بالضبط
كانوا استنتجوا ان ما فيش هجوم ارهابي
ولا حاجة
الكهربا ما قطعتش بسبب اي هجوم
ولكن فيه حاجة تانية هي اللي حصلت
بعد اكتر من 4 ساعات ونص على
انقطاع الكهربا طلع الرئيس الامريكي
جورج بوش وقال قدام مجموعة من
المراسلين الصحفيين اللي كانوا معاه
في الفندق
لو فيه شيء واحد اقدر اؤكده
على وجه اليقين فهو ان انقطاع الكهربا
ما كانش نتيجة عمل ارهابي
طب ايه السبب يا سيادة الرئيس في ان الكهربا
قاطعة لحد دلوقت
ما قالش حاجة مفيدة
ودا ببساطة لان السلطات الامريكية فعلا
ما كانتش لسه تعرف ايه اللي حصل بالضبط
على فكرة اول ما الانقطاع حصل
بدات اتهامات متبادلة بين الامريكيين والكنديين
طرف يقول انتو السبب
والطرف التاني يرد عليه ويقول لا
المشكلة من عندكم انتو
وكله كان بيرمي اتهامات في الهوا رغم ان لحد
اللحظة دي ما كانش حد عنده فكرة ابدا ايه
اللي بيحصل
ولا حتى شركات الكهربا نفسها
ولكن دا ما منعش مثلا حد زي السيدة
هيلاري كلينتون
اللي كانت في الوقت دا سيناتور او عضو
في مجلس الشيوخ الامريكي عن ولاية
نيويورك
انها تطلع تفتي وتقول نصا للشعب الامريكي
يا جماعة بحسب افضل المعلومات المتاحة
تحت ايدنا دلوقت
فالانقطاعات المتتالية اللي ادت لانهيار
شبكة الكهربا بدات من كندا
يعني كندا هي السبب
طبعا دا كان كلام فارغ وما فيش دليل عليه
واتهام ما كانش له اي اساس
واتضح بعدين اصلا ان الامريكيين هم السبب
والمشكلة كانت عندهم
والكنديين على الناحية التانية كانوا ضحية لفشل
منظومة الكهربا في امريكا
المهم يا معلم تاني يوم اللي هو 15 اغسطس
الرئيس الامريكي ورئيس وزراء كندا ساعتها
جان كريتيان
امروا بتاسيس لجنة تحقيق مشتركة
برئاسة كل من وزير الطاقة الامريكي
سبنسر ابراهام
ووزير الموارد الطبيعية الكندي
هيرب داليوال
واللجنة دي كان مطلوب منها حاجتين اتنين
اولا تعرف ايه اللي حصل بالضبط
ليه الكهربا قطعت فجاة على نطاق واسع كدا
ثانيا بقى تقدم توصيات علشان يتم تلافي
النوع دا من الحوادث مستقبلا
وما يتكررش تاني
في 19 نوفمبر 2003
اللجنة المشتركة دي قدمت للحكومتين
الامريكية والكندية تقرير مبدئي سريع
بيلخص المعلومات اللي قدروا يوصلوا لها
على انهيار شبكة الكهربا في اغسطس 2003
ودا قبل ما تقدم تقريرها النهائي
في ابريل 2004
التقريرين دول وبالاخص التقرير النهائي
كشفوا بالتفصيل كواليس الاحداث اللي دارت
يوم 14 اغسطس 2003
واللي ادت لانهيار شبكة الكهربا
في مساء اليوم دا
وخليني اقول لكم خلاصة التقريرين
بداية الاحداث كانت في يوم 14 اغسطس
الساعة 12 و15 دقيقة بعد الظهر
في الوقت دا الموظفين في شركة
 
لاحظوا انه فيه مشكلة في احد خطوط
الكهربا الرئيسية
 شركة للي ما يعرفش منكم
هي الشركة الامريكية المسؤولة عن نقل الكهربا
وتنظيم العمليات بين موردي الطاقة وشركات
التوزيع المحلية
هي اللي بتراقب عمليات شركات الكهربا
في الغرب الاوسط للولايات المتحدة
المهم  بعتوا مهندس من عندهم
علشان يشوف حالة الخط دا
المهندس المحترم راح صلح العيب الموجود
في الخط الساعة 12 و40 دقيقة
وكان لازم اثناء عملية الصيانة انه يقفل
جهاز اسمه ال  
او ملاحظ الحالة اللي بيسمح للموظفين اللي
قاعدين على الكمبيوتر في  
انهم يراقبوا حالة الخط كل 5 دقايق
وبالفعل المهندس قفل الجهاز اللي
شبه جهاز الانذار دا
ولكن الكارثة هو انه نسي يشغله تاني
بعد ما خلص صيانة
وساب الخط بالحالة دي وراح يتغدى
الف هنا على قلبك
بس كدا زمايلك اللي قاعدين في غرفة
التحكم في  لو الخط ولع
مش هياخدوا بالهم
ومش هيعرفوا يحذروا شركات الكهربا
اللي المفروض ان  بتراقب عليهم
وبتنظم اعمالهم
المهم بعد ما المعلم راح يتغدى
بساعتين بالضبط
نظام الانذار ومعالجة الاحداث

الخاص بشركة الكهربا الامريكية
فيرست انيرجي
بدا يتعطل
السيرفر الخاص بنظام ال 
اللي بيسمح للشركة انها تراقب حالة خطوط
الكهربا بتاعتها انهار الساعة 2 و41 دقيقة
فالنظام تنقل تلقائيا للسيرفر الاحتياطي
ولكن السيرفر الاحتياطي هو كمان انهار
بعدها ب 13 دقيقة وتحديدا
الساعة 2 و54 دقيقة
كدا فيرست انيرجي ما تعرفش حاجة
عن حالة خطوطها
لو الخطوط دي كلها وقعت مش هتاخد بالها
غير متاخر قوي
ومش هتلحق تتصرف ولا حتى تحذر
الشركات التانية اللي خطوطها متداخلة
مع خطوطهم
المهم الساعة 3 و6 دقايق
خط الجهد العالي
 
التابع لشركة فيرست انيرجي
والموجود في شمال شرق ولاية اوهايو
انهار وخرج من الخدمة
ودا لما حصل الشركة ما اخدتش بالها لان
نظام مراقبة الخطوط بتاعتها
او ال  كان فيه مشاكل
الخط اللي وقع دا كان قوته 345 كيلوفولت
في العادة وقوع خط جهد عالي زي دا
مش كارثة
لان كل اللي هيحصل هو ان جهد الخط
او ال 345 كيلوفولت هيتحولوا فورا وبشكل
تلقائي لخطوط الكهربا القريبة
وبالفعل ال 345 كيلوفولت بتوع الخط
اللي وقع حملوا على خط تاني تابع
للشركة اسمه  
الخط دا بقى فجاة بيمر فيه جهد كهربي
عالي جدا
ودا لما بيحصل الاسلاك بتاعت الخط
بتسخن وبتبدا تتمدد فبيحصل لها ارتخاء
وبتقرب اكتر من الارض
الخط لما بيقرب من الارض بيبقى عرضة
اكبر للاصطدام بالاشجار القريبة منه
علشان كدا لازم تكون الشركة حريصة دايما
انها تكون عاملة عملية تقليم لكل الاشجار
القريبة من خطوط الجهد العالي بتاعتها
بحيث الاسلاك ما تلمسهاش لو سخنت
وحصل لها ارتخاء
ولكن بسبب الاهمال فيرست انيرجي كانت
سايبة الاشجار على حالها من غير قصقصة
او تقليم
وكما هو متوقع خط  
اللي كانت قوته 345 كيلوفولت
اول ما سخن ارتخى وخبط في شجرة
وفصل الساعة 3 و32 دقيقة
كدا فيه خطين الواحد فيهم 345 كيلوفولت
وقعوا والجهد بتاعهم هيتحرك للخطوط القريبة
بحسب التقرير الحكومي فيه 3 خطوط
على الاقل سخنوا واصطدموا بالاشجار
وفصلوا وخرجوا من الخدمة
اول 5 خطوط وقعوا
4 منهم كانوا تبع فيرست انيرجي
المهم خروج الخطوط دي من الخدمة عمل
تقلبات كبيرة جدا في حركة الجهد الكهربائي
في اجزاء كبيرة من شبكة الكهربا
بالولايات المتحدة
ولان الشبكة مرتبطة ببعضها بدات تحصل
سلسلة سريعة جدا من الانقطاعات
في خطوط ومحطات الكهربا
حركة الجهد الكهربائي في الخطوط بقت فجاة
غير متوازنة
يعني الساعة 4 و9 دقايق فيه اكتر من
20 ميغاواط تحولوا فجاة من غرب
لشرق الولايات المتحدة
بعدها بثواني ال 20 ميغاواط مشيوا
في الاتجاه المعاكس والتدفق انعكس تاني
من الشرق للغرب
الجهد الكهربائي في الشبكة كان عمال
يرقص يمين وشمال بسبب وقوع الخطوط
الحركة دي الشبكة ما استحملتهاش
والخطوط بدات تقع واحد ورا التاني
وفيه 100 محطة كهربا قفلوا في 9 ثواني بس
حصل حاجة اسمها ال 
او الانهيار السريع للجهد الكهربائي
كل دا حصل وشركة فيرست انيرجي
وشركة  اللي بتراقب عليها
مش فاهمين ايه اللي بيحصل بسبب فشل
اجهزة الانذار بتاعتهم
ودا خلاهم مش عارفين يتعاملوا
يعني قبل دقايق من الانهيار الكامل للشبكة
المسؤولين في  وفيرست انيرجي
كانوا بيتكلموا مع بعض في التليفون
وفي المكالمة دي الاتنين ما كانوش
فاهمين حاجة
لو كان عندهم دراية باللي بيحصل كان
ممكن يقدروا يمنعوا انهيار الشبكة
في اللحظة الاخيرة
المهم الانهيار بدا الساعة 4 و9 دقايق
وفي خلال دقيقتين بالضبط
شبكة الكهربا انهارت
265 محطة خرجوا من الخدمة
و61 الف و800 ميغاواط اختفوا
حوالي 50 مليون شخص عايشين
في اجزاء كبيرة من الغرب الاوسط
وشمال شرق الولايات المتحدة
وجزء منهم من كندا
لقوا نفسهم فجاة من غير كهربا
بنتكلم على ولايات اوهايو وميشيغان
وبنسلفانيا وماساتشوستس ونيويورك
وكونيتيكت ونيوجيرسي
بالاضافة لمقاطعة اونتاريو الكندية
اللي شبكة الكهربا بتاعتها كانت مربوطة
بالشبكة الامريكية من خلال وصلة مع ولاية
ميشيغان الامريكية
في البداية كل واحد كان متخيل ان الكهربا
قطعت عنده في المنطقة بتاعته بس
لكن مع مرور الوقت لما اتضح ان جزء كبير
من امريكا الكهربا قطعت فيه
الناس هاجت والحكومة الامريكية عاشت
واحد من اسوا كوابيسها
كرد فعل مبدئي وزارة الدفاع الامريكية
امرت فورا طيارتين مقاتلتين من طراز
اف 16
انهم يطلعوا يعملوا دوريات استطلاعية
في الاجواء بين نيويورك وواشنطن
وامرت مجموعة تانية من الطائرات العسكرية
الموجودة في قواعدها الشرقية انها تدخل
في حالة تاهب في انتظار الاوامر
البنتاغون كان قلقان ان يكون فيه هجوم خارجي
استهدف شبكة الكهربا
ولكن ما كانش فيه هجوم خارجي ولا حاجة
والاف 16 بالتاكيد مش هتصلح شبكة
الكهربا ولا هتعالج تداعيات انهيار الشبكة
الكهربا لما قطعت مش الانوار بس
اللي انطفت
لا
دا الولايات المتاثرة بالانقطاع كلها اتشلت
ودخلت في حالة فوضى
اول حاجة الانارة بتاعت الطرق فصلت
واشارات المرور بقت مش شغالة
فدا عمل حالة زحام كبيرة جدا في اجزاء
كبيرة من الولايات المتحدة
العربيات كانت واقفة على الطرق
واصحابها نزلوا منها لانهم مش عارفين يتحركوا
شركتين النقل العام نيوجيرسي ترانزيت
ولونغ ايلان ريل رود
وقفوا خدماتهم فورا
وشركة السكك الحديدية الامريكية امتراك
وقفت جزء كبير من رحلاتها
حركة الطيران تشلت
فجاة بقى تقريبا ما فيش طيارة لا بتدخل
ولا بتخرج من مطارات الولايات دي
العائق الرئيسي اللي كان بيواجه شركات الطيران
هو ان انقطاع الكهربا كان مخليهم
مش عارفين لا يقطعوا تذاكر ولا يفحصوا
الركاب امنيا
بس المشكلة الكبيرة بقى مش في الطيارات
اللي على الارض
دي مقدور عليها
المشكلة في الطيارات اللي في الجو
اللي هتتعرض لخطر شديد جدا لو نظام
مراقبة الحركة الجوية تعطل
لحسن الحظ ادارة الطيران الفدرالية قدرت
تشغل نظام مراقبة الحركة الجوية
باستخدام المولدات
القطارات بتاعت مترو الانفاق في نيويورك
وقفت في نفس اللحظة اللي انقطعت
فيها الكهربا
بعضها كان قريب من المحطة فالناس
نزلت ومشيت على رجليها لاقرب محطة
وبعضها كان داخل انفاق تحت الارض
ودا طبعا استدعى تدخل جهات الانقاذ
علشان تخرجهم من تحت الارض
بحسب كلام حاكم نيويورك وقتها جورج باتاكي
لما الكهربا تقطعت الناس تحاصرت داخل
حوالي 600 قطر
وبمناسبة كلامنا على تحت الارض
عمال بعض المناجم في الولايات المتحدة
وكندا فضلوا محاصرين في المناجم لفترة
في نفس الوقت اقسام الشرطة والمطافي
استقبلوا اكتر من 800 استغاثة لاشخاص
محاصرين داخل الاسانسيرات
وبسبب خوفهم من استغلال انقطاع الكهربا
وتزايد حالات النهب والسرقة في الليل
الشرطة الامريكية استدعت فورا كل
ضباطها للخدمة
وفي نفس الوقت السلطات في بعض
مناطق ولاية نيوجيرسي فرضت حظر تجوال
اعتبارا من الساعة 8 مساء وحظرت بيع
المشروبات الكحولية
عدد المكالمات اللي استقبلها
رقم الطورائ 911
وصل لاكتر من 90 الف مكالمة
ودا كان 3 اضعاف الطبيعي
انقطاع الكهربا من ناحية
والضغط الشديد على الشبكة من ناحية تانية
اصاب خطوط الهاتف الارضي وشبكة
الهاتف المحمول بنوع من الشلل
ودا خلى الامريكيين يخرجوا في الشوارع
يتسابقوا على استخدام الكباين بتاعت الهواتف
المدفوعة علشان يطمنوا على بعض
سيبونا بقى من كل اللي فات دا
وتعالوا نركز على القطاعات الاقتصادية
ايه هو اللي حصل للصناعات المختلفة
في امريكا خلال الفترة اللي الكهربا قطعت فيها
وخلونا نبدا مثلا بصناعة السيارات
طبعا تعرفوا شركة فورد موتورز الامريكية
الشركة دي اضطرت تقفل 23 مصنع
من اجمالي 44 مصنع بتملكهم في امريكا
الشمالية بسبب انقطاع الكهربا
يوم 14 اغسطس 2003
ومش بس كدا
فورد عندها مصنع صلب في مدينة
بروك بارك في ولاية اوهايو
لما الكهربا قطعت واحد من افران الصهر
الموجودة في المصنع برد بسبب فقدان الحرارة
ولما الفرن برد الصلب الموجود جواه
تجمد ولزق في جسم الفرن
وبالتالي الفرن باظ
شركة دايملر الالمانية اللي بتصنع
مرسيدس حظها ما كانش احسن من فورد
انتاج الشركة وقف في 14 مصنع من اجمالي
31 مصنع بتمتلكهم في امريكا الشمالية
الالمان حصل لهم كارثة عجيبة جدا
6 مصانع من المصانع اللي وقفت بسبب
انقطاع الكهربا كانت مصانع تجميع
كلها فيها ورش دهان لطلاء السيارات
لما الكهربا قطعت كان فيه عربيات
بالفعل بتترش او بيتم طلاؤها
العربيات دي عملية طلائها ما اكتملتش
برايك انت بقى
ايه مصير العربيات دي
هل ينفع يكملوا طلاءها بمجرد
ما الكهربا ترجع
قال لك لا
لازم عملية الطلاء تتم مرة واحدة
مش على مرتين لان دا هيؤثر على
جودة الطلاء
المهم الشركة في النهاية بسبب مشكلة
الدهان دي قررت تحول 10 الاف
سيارة لخردة
في كندا بقى
هوندا متورز قفلت مصنع التجميع
بتاعها في اونتاريو
نسيب السيارات ونروح لمصافي البترول
نلاقي ان فيه 8 مصافي بترول على
الاقل في امريكا وكندا تاثروا بانقطاع الكهربا
ال 8 مصافي دول كان بيعالجوا مع بعض
حوالي 848 الف برميل من النفط الخام يوميا
وخسروا جزء كبير من طاقتهم
بسبب انقطاع الكهربا
نسيب البترول ونروح لصناعة الصلب
اللي كانت اكبر المتضررين بانقطاع الكهربا
نلاقي على سبيل المثال
شركة 
اللي بتعتبر اكبر مصنع متكامل للصلب
في امريكا اضطرت انها تقفل مصنعها
الضخم 
اللي بيعتبر تاني اكبر مصانعها لمدة 4 ايام
المصنع قفل يوم 14 وما رجعش يشتغل
غير يوم 18 اغسطس
ودا نفس اللي عملته شركة
 
اللي قفلت مصنعها  
بسبب مشكلة الكهربا وما رجعتش تفتحه
غير في 18 اغسطس
لكن المصنع دا بالذات حصلت فيه ماساة
الشركة بعد ما الكهربا قطعت اضطرت
انها ترمي حوالي 1250 طن من الحديد
المنصهر في حفرتين على طول الضفة الغربية
لنهر كوياهوغا الموجود شمال شرق اوهايو
رمت الحديد دا علشان ما يبردش جوا
الافران والافران تبوظ
فيه برضو مصانع صلب تانية مصانعها
تاثرت بانقطاع الكهربا
  
بس ما علينا
خلينا نبص على صناعات تانية بسرعة
علشان ما طولش عليكم
الكيماويات شركات زي  الامريكية
و  الامريكية
و الالمانية
اضطروا انهم يقفلوا عدد من مصانعهم
الموجودة في المناطق المتضررة لايام
في الادوية عمليات شركة 
تاثرت
وفي الالمنيوم شركة 
قفلت مصنعها في كينغستون في اونتاريو
سيبك بقى من كل التفاصيل دي
وتعال نبص مع بعض على اجمالي الخساير
بس قبل ما اوضح لك النقطة دي
ضروري تعرف حاجة مهمة
وهي ان الكهربا رجعت تاني يوم في جزء
كبير من الاماكن المتضررة في امريكا وكندا
بعد حوالي 30 ساعة من انقطاعها
لكن في بعض الاماكن الكهربا ما رجعتش
فيها غير بعد ايام
على سبيل المثال مقاطعة اونتاريو الكندية
ما استعادتش طاقتها الكاملة غير بعد
اكتر من اسبوع
خلال الفترة دي كان فيه خساير مالية
كبيرة جدا
يعني بحسب التقرير الحكومي المشترك
اللي اشرنا ليه من شوية
الخساير الامريكية بسبب انقطاع الكهربا
يوم 14 اغسطس 2003 تتراوح ما بين
4 ل 10 مليار دولار
في حين ان وزارة الطاقة الامريكية
بتقدر الخساير بحوالي 6 مليار دولار
في كندا بقى الناتج المحلي الاجمالي
انخفض بنسبة 07 في شهر
اغسطس 2003
لان انقطاع الكهربا تسبب في خسارة البلد
لما يقترب من 19 مليون ساعة من الانتاجية
بالاضافة لانخفاض شحنات التصنيع
في اونتاريو بحوالي 23 مليار دولار كندي
الرقم دا يبان كبير للوهلة الاولى خصوصا
وان الكهربا في كندا قطعت في مقاطعة
واحدة اللي هي اونتاريو
لكن في الحقيقة الرقم دا منطقي جدا
بالنظر لان اونتاريو في الوقت دا
كانت بتشكل لوحدها نص الاقتصاد
الكندي تقريبا
المهم كل دا حصل بسبب انقطاع الكهربا
ليوم ونص تقريبا بس
البلدين كانوا ممكن يروحوا في شربة ماية
لو الازمة دي طولت عن كدا
وبالتالي كان لازم يتم تطوير شبكة
الكهربا بحيث حادثة زي دي ما تحصلش تاني
ودا اللي حصل بالفعل
ودا اللي خلى بيل ريتشاردسون
وزير الطاقة الامريكي السابق ساعتها يقول
احنا دولة عظمى عايشة بشبكة كهربا
من العالم التالت
انا كدا خلصت كلامي
وكالعادة عندي سؤال لحضراتكم
فيه قصة عاوز اكلمكم بخصوصها
بقى لي فترة وهي تخص محاولة الفرنسيين
في القرن اللي فات السيطرة على قطاع
النفط الجزائري
وخناقاتهم مع الامريكيين عليه
لو مهتمين بالموضوع دا
عرفوني في التعليقات
نتكلم عليه في حلقة من حلقاتنا
الجاية باذن الله
وفي النهاية يا ريت لو عجبتكم الحلقة دي
وحابين تشوفونا تاني
اشتركوا في القناة
واستنونا في حلقات جديدة باذن الله
سلام
