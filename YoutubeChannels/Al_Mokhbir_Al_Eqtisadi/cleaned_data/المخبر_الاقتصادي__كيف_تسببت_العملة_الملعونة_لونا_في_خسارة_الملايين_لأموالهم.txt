فلوسك ضاعت يا صابر
دا يمكن هو العنوان الانسب
للازمة الحاصلة النهار دا
في سوق العملات الرقمية
واللي تسببت في خساير ضخمة
لملايين من المتداولين في العملات الرقمية
في العالم
وخلت بعضهم يفكر في الانتحار
في الاسبوع التاني من شهر مايو
اللي احنا فيه دا
حصلت مجزرة في سوق العملات الرقمية
تسببت في خسارة المتداولين
لاكتر من 200 مليار دولار من ثرواتهم
في يوم واحد بس
فيه ناس باتت الليل مليونيرات
صحيت الصبح لاقت نفسها مفلسة
او مديونة
عملة سعرها نزل من اكتر من 100 دولار
لل ولا حاجة حرفيا
بقت ببلاش
فيه لخبطة كتير
واحداث متسارعة بتحصل
في سوق العملات الرقمية الايام الاخيرة
ودا خلى الكل يسال سؤال بسيط جدا
هو ايه اللي بيحصل وبيحصل ليه
والسؤال دا بالمناسبة بيساله برضو
المتداولين في العملات الرقمية نفسهم
اللي كتير منهم لحد دالوقتي
مش مستوعب اللي بيحصل
ومش عارف يتصرف ازاي
خصوصا لما نيجي نتكلم
على العملة الاشهر النهار دا
وهي اللونا
واللي خسرت تقريبا كل قيمتها
في خلال ايام
واختها العملة المستقرة
اللي ما بقتش مستقرة
ال 
وكالعادة في الصدمات اللي زي دي
فيه ناس زعلانة على حالها
وغرقانة في حزنها على خسايرها
وناس تانية شايفة الانهيار دا
فرصة للدخول
على سبيل المثال
فيه ناس كتير بتفكر
انها تشتري العملة المنكوبة
اللي اسمها لونا
اللي بقت ببلاش حرفيا
وانا اكاد اجزم
ان 99 من اللي عايزين يشتروا العملة دي
ما عندهمش فكرة
هي ليه انهارت من الاساس
الكل ملاحظ ان العملة دي
عددها بيزيد كل يوم
بس ما حدش عارف
عددها بيزيد ازاي وليه
ايه بقى اللي بيحصل بالضبط
في سوق العملات الرقمية
وايه هي حكاية لونا واختها تيرا
اللي قالبين السوق
هل العملات دي سعرها حيطلع تاني
وهل دا وقت مناسب للشراء
دي عينة من الاسئلة
اللي حندردش فيها مع بعض
في حلقة النهار دا
انا اشرف ابراهيم
دا المخبر الاقتصادي
في اخر سنتين
وتحديدا بداية من النص التاني
لسنة 2020
ناس كتير بدات تحط فلوسها
في سوق العملات الرقمية
كوسيلة لانها تنمي راس مالها
في ظل تراجع النشاط الاقتصادي
بشكل عام
خلال الفترة دي
ظروف وعوامل كتير
ساقت ولسة بتسوق الناس في الاتجاه دا
يعني التضخم من ناحية بيزيد
والفلوس قيمتها بتقل
والنشاط الاقتصادي الطبيعي بيتراجع
والادوات الاستثمارية التقليدية
اداؤها بعافية
كل دا خلى ناس كتير تفكر
 انها تجرب حظها في العملات الرقمية
اللي بتسمع من الاعلام
ووسائل التواصل الاجتماعي
انها ممكن تحقق لصاحبها ثروة
بحسب بيانات شركة 
ففيه اكتر من 300 مليون شخص في العالم
حاطين فلوسهم في العملات الرقمية
والكلام دا اعتبارا من 2021
ال 300 مليون شخص دول
جزء معتبر منهم
من الدول العربية
يعني لما نيجي نبص على خريطة المتداولين
في العملات الرقمية عندنا في الدول العربية
حنلاقي المصريين في الصدارة
ب 1791 مليون متداول
بعدهم المغربيين
ب 878 الف متداول
بعدهم السعوديين
ب 452 الف متداول
بعدهم العراقيين
ب 375 الف متداول
بعدهم يجي اليمنيين
ب 278 الف متداول
بعدهم السوريين
ب 178 الف متداول
ثم الاماراتيين
ب 152 الف متداول
ثم اهل الاردن
ب 129 الف متداول
ثم التوانسة
ب 123 الف متداول
واخيرا السودانيين
ب 102 الف متداول في العملات الرقمية
الشيء المشترك بين الناس دي كلها
هو رغبتها في تحقيق ربح كبير
وسريع
والهدف دا
فيه ناس بتنجح فعلا في تحقيقه
وفيه ناس اكتر بتفشل
وبتخسر كل اللي وراها واللي قدامها
بما في ذلك صحتها
وهنا فيه سؤال مهم جدا لازم نساله
اللي بيكسب في السوق دا
بيكسب ازاي
واللي بيخسر فيه
بيخسر ليه
لو سالت السؤال دا
لحد من الجماعة اللي حققوا نتايج كويسة
في العملات الرقمية
ممكن يقول لك
انا كسبت علشان بعرف اختار العملات الصح
عملات لها مشروع
ومستقبل
وكلام من هذا القبيل
في حين ان اللي خسر
خسر علشان اختار عملات فاشلة
او ضعيفة
الكلام دا للوهلة الاولى
يبان منطقي
لكنه في الحقيقة بقى
كلام فارغ لما تحاول تقارنه
مع اللي بيحصل على ارض الواقع
في سوق العملات الرقمية
والدليل
هو انك ممكن تلاقي شخصين
حطوا فلوسهم في نفس العملة
ولتكن مثلا البتكوين
بس واحد فيهم خسران
والتاني كسبان
طب ازي دا بيحصل
باختصار يا سيدي
الربح والخسارة في سوق العملات الرقمية
بيعتمد بشكل كبير على التوقيت
اقصد توقيت الدخول والخروج
وخليني اضرب لك مثال
لنفترض ان انا اشتريت النهار دا البتكوين
ب 30 الف دولار للحبة
بتعبير اخواننا السعوديين
المهم
صحيت الصبح تاني يوم
لقيت البتكوين ب 40 الف دولار
فقررت اخرج منها
وبعتها بالسعر دا وكسبت
واحد تاني اشتراها في نفس اللحظة
ب 40 الف دولار
ومتوقع ان سعرها حيفضل يزيد
خلال الايام الجاية
لكن دا ما حصلش
والسعر اخد غطس تاني
وحبة البتكوين بقت ب 25 الف دولار
في اللحظة دي
صاحبنا خاف سعرها ينزل اكتر
فباعها بخسارة
هنا احنا الاتنين حطينا فلوسنا في نفس العملة
لكن انا كسبت وهو خسر
لاني كنت محظوظ اكتر منه
في توقيت الدخول
والخروج
وانا هنا بالمناسبة قاصد استخدم كلمة الحظ
لان سوق العملات الرقمية بالذات
قايم في جزء كبير منه على الحظ
دا يا جماعة سوق مضاربة بحتة
ما لوش اساسيات حقيقية
نقدر نحللها ونستشرف منها المستقبل
زي سوق الاسهم مثلا
ودا هو سر التقلبات الشديدة
اللي بتتسم بيها حركة الاسعار في السوق دا
في 1 مايو
البتكوين كانت عاملة 38471 دولار
على نص الشهر وتحديدا في 15 مايو
كانت عاملة 29980 دولار
يعني خسرت 22 تقريبا من قيمتها
خلال اسبوعين بس
فيه ناس شايفة ان دي خلاص
نهاية البتكوين
وناس تانية شايفة
ان دي مجرد كبوة
وسعرها حيرفع تاني
بس ما حدش يقدر يؤكد
اي احتمال من الاتنين
ووارد البتكوين سعرها يعدي ال 50 دولار
في خلال ساعة واحدة من دالوقتي
ووارد برضو
انه ينزل ل 20 دولار
هي دي طبيعة السوق دا
في سوق العملات الرقمية بشكل عام
صعود وهبوط سعر اي عملة
بنسبة اكتر من 20
في لمح البصر
اسهل من شربة المية
التقلبات الشديدة دي في الاسعار
طول عمرها كانت حاجز
واقف في طريق توسع سوق العملات الرقمية
وانتشارها بين عدد اكبر بين الناس
ومن هنا ظهرت في السوق وسيلة تبادل
اسمها 
او عملات مستقرة
ودي باختصار عملات مشفرة
ليها قيمة ثابتة
ومربوطة باصول احتياطية
بتدعم قيمتها زي الدولار الامريكي
العملات دي تقدروا تعتبروها جسر
بين العملات المشفرة العادية
زي البتكوين
وبين العملات التقليدية زي الدولار
ثبات قيمة العملة دي
واللي غالبا بتكون 1 دولار امريكي
بيخليها وسيلة للبيع والشراء
في سوق العملات الرقمية
انا معاي مثلا 10 دولار
حاططهم في الدوج كوين
وخايف على قيمتهم
لو السعر نزل في اي لحظة
فبروح ابيعهم مقابل اي عملة
من العملات المستقرة في السوق
وبكدا اضمن ان ال 10 الاف دولار بتوعي
مش حيقلوا
لان العملة دي
قيمتها ثابتة عند 1 دولار
وفي نفس الوقت
انا احتفظت بفلوسي داخل السيستم
بتاع العملات الرقمية
بدون ما اضطر اتعامل مع البنوك التقليدية
العملات المستقرة دي
فيه منها نوعين اساسين
الاول هو ال  
او العملات المستقرة المضمونة
ودي عملات مضمونة باصول واحتياطيات
بتعادل او تتجاوز قيمتها
زي عملة تيثر
اللي بتعادل 1 دولار
والمدعومة باحتياطيات من الدولار الامريكي
يعني لو افترضنا
ان فيه 80 مليار نسخة من التيثر
بيتم تداولها في سوق العملات الرقمية
النهار دا
فلازم يكون فيه احتياطيات
بقيمة 80 مليار دولار امريكي
تحت ايد الشركة المصدرة للعملة دي
علشان تقدر تحافظ على ثبات سعر ال 1 تيثر
عند 1 دولار
الثبات بييجي من حقيقة
ان العملة متغطية باحتياطيات
من اصول حقيقية
تعادل قيمتها
سواء في صورة ودايع في حسابات بنكية
او سندات خزانة او غيرها
نفس فكرة ربط الدولار بالذهب زمان
دا كدا النوع الاول
فيه بقى نوع تاني من العملات الرقمية
مش متغطية او مضمونة بحاجة
والنوع دا اسمه
ال  
او العملات المستقرة الحسابية
ودي عملات
من المفترض على حسب كلام
المطورين بتوعها
انها شغالة بخوارزمية
او الية حسابية بتضمن ان سعرها
يفضل ثابت عند واحد دولار
من غير ما يكون فيه اي ضمانات ليها
طب ازاي دا بيحصل
بالدهلكة
ايوة بالدهلكة
شغل 3 ورقات
ما لوش اي منطق اقتصادي خالص
وحشرح لك ازاي
خليني اضرب لك مثال
باشهر عملة من النوع دا
وهي عملة 
اللي بتعتبر احد الاسباب الرئيسية
في الوكسة اللي بيعاني منها
سوق العملات الرقمية النهار دا
هي واختها لونا
القصة بدات في سبتمبر 2020
لما مبرمج من كوريا الجنوبية
اسمه  
اسس من خلال شركته  
عملة مشفرة مستقرة اسمها 
ودا بعد اكتر من سنة ونص من اطلاقه
لعملة مشفرة عادية اسمها لونا
في فبراير 2019
المفروض ان ال 
عملة مستقرة سعرها ثابت
عند 1 دولار امريكي
واللونا
عملة رقمية عادية
سعرها بيطلع وبينزل حسب العرض والطلب
زيها زي اي عملة رقمية في السوق
سواء كانت بتكوين
او دوج كوين او غيره
المهم
السؤال بقى دالوقتي للكابتن 
حتضمن منين يا فخر كوريا
ثبات سعر ال 
عند 1 دولار
من غير ما يكون فيه اي اصول بتضمنها
او بتدعم قيمتها
يعني لو الناس قامت بكرا الصبح من النوم
قررت تبيع التيرا
حتجيب لهم فلوسهم منين
 في الحقيقة كان عنده جواب عبقري
قال لك احنا حنضمن ثبات ال 
من خلال خوارزمية قايمة على فكرة 
او المراجحة
حنربط فيها ال  باختها لونا
وركز معاي في الكام ثانية الجايين دول
علشان تفهم الخوارزمية دي شغالة ازاي
لانها حتفهمك
الغاز كتير بتحصل في السوق النهار دا
فكرة الخوارزمية دي ببساطة
قايمة على قابلية التحويل غير المحدود
بين التيرا يو اس دي
اللي سعرها بيعادل 1 دولار
واللونا اللي سعرها بيتغير
حسب العرض والطلب
يعني لو افترضنا ان عملة اللونا
سعرها النهار دا 20 سنت
فانت كحامل ليها
تقدر تبيع ال 5 منها
مقابل 1 
والعكس صحيح
لو انت معاك 1 تيرا
فانت تقدر تشتري 5 لونا
الكلام دا على اساس ثبات سعر التيرا
عند 1 دولار
طب لو التيرا سعرها اتهز عن 1 دولار
وبقت ب 95 سنت مثلا
ازاي حترجع لقيمتها اللي
المفروض تكون ثابتة
عند 1 دولار
هنا بقى بيجي فكرة المراجحة
انا كمتداول
اول ما بلاحظ ان 
بيتم تداولها بسعر اقل من الدولار
بروح اشتريها بالسعر القليل دا
واخدها اشتري بيها لونا تحديدا
طب ليه بشتري بيها لونا بالذات
لان بالنسبة للونا
التيرا بتعادل 1 دولار امريكي
حتى لو كان سعر التيرا فعليا 10 سنت
وبالتالي انا لو معاي الف 
واللونا سعرها في السوق 2 دولار امريكي
حقدر اشتري بالالف تيرا 500 لونا
وبكدا انا كسبت مكسب فوري
لان الالف تيرا اللي انا اشتريت الواحدة فيهم
ب 95 سنت مثلا
انا دفعت فيهم
950 دولار بس
واشتريت بيهم 500 لونا
اللي هم قيمتهم 10 دولار
كدا فيه مكسب 50 دولار
واحد حيقول لي
طب ايه علاقة دا برضو باستقرار التيرا
يعني ازاي الحركة دي
بتضمن ان سعر التيرا
يرجع تاني ل 1 دولار امريكي
حقول لك
باختصار
ال 10 تيرا يو اس دي
اللي انت روحت اشتريت بيهم لونا
بيتحرقوا اول ما عملية الشراء بتتم
يعني خلاص
ما بقوش موجودين
وخرجوا برا دايرة التداول
فيه لونا جديدة بتظهر في السوق
وتيرا قديمة بتختفي
ودا معناه
ان عدد المتاح من التيرا في السوق قل
الحركة دي بقى
لما انا وانت وهو وهي نعملها
التيرا عددها يقل اكتر
وبالتالي سعرها يرتفع
لحد ما يرجع تاني
ل 1 دولار امريكي
لكن في نفس الوقت
اللونا العدد المتداول منها بيزيد
وسعرها بيقل
سعر اللونا لما بيقل
الناس اللي شايلة  حتقلق
لان التيرا مضمونة زي ما قلنا باللونا
وبالتالي اللي معاه تيرا
حيخرج منها ويروح يشتري لونا جديدة
بيتم انشاؤها لاول مرة
فعدد اللونا المتداول في السوق
يزيد اكتر
فسعرها يقل
فناس تانية معها تيرا تقلق من
انخفاض سعر اللونا
فتبيع التيرا وتخرج
فعدد اللونا يزيد وسعرها يقل
ونفضل كدا في لوب او دوامة بيسموها
 
او دوامة الموت
ودا بالظبط اللي حصل مع اللونا والتيرا
قبل ايام
زي ما حوضح لكم
الشركة المطورة للعملة
عملت منصة اقراض لا مركزية
اسمها  
علشان تزود الطلب على 
فكرة المنصة
انها بتقدم معدلات فائدة بتصل ل 195
للمستثمرين اللي بيشتروا ال 
ويحتفظوا بيها هناك
في 6 مايو اللي فات
ال  
بتاع التيرا
كان فيه ودايع بتعادل 14 مليار دولار
فجاة بدا سحب كميات كبيرة من الودايع دي
ودا تزامن مع رفع الفدرالي الامريكي
لاسعار الفايدة
في خلال 3 ايام بس
وتحديدا بحلول 9 مايو
حجم الودايع في ال  
تراجع باكتر من 5 مليار دولار
ووصل ل 87 مليار دولار
بس التراجع دا عمل صدمة في السوق
وبدات موجة انسحاب كبيرة من التيرا
ودا ضغط بشكل اكبر على اللونا
اللي المتاح منها زاد في السوق
وسعرها انهار
علشان ينهار الربط بين العملتين
بشكل عملي
سعر ال 
تراجع من 1 دولار في بداية الشهر
ل 17 سنت تقريبا
واحنا بنصور دالوقتي
اي حد كان شايل فلوسه بالعملة دي
على اساس انها عملة مستقرة
قيمتها ثابتة عند 1 دولار
اتخرب بيته
اللونا على الناحية التانية
وبسبب عمليات التخارج الكبيرة
من ال 
عدد المتاح منها في دايرة التداول
زاد بالعبيط
ووصل لما يقرب من 7 تريليون نسخة
وبعد ما كان سعرها في ابريل اللي فات
بيتجاوز ال 116 دولار
النهار دا قيمتها بقت بتعادل
02 دولار
يعني صفر
كل دا حصل بسبب ان العملتين
سواء ال  او اللونا
ما فيش اصول حقيقية بتدعمهم
هما الاتنين جايين من الهوا
ونظريا ال  علشان تطلع
لازم تطلع على جثة اللونا
علشان كدا الجماعة اللي بيشاوروا عقلهم
يدخلوا في اللونا بسبب انهيار سعرها
بقول لهم فكروا 6 مرات
قبل ما تحطوا فلوسكم فيها
وما حدش يسالني ليه 6 مرات بالذات
المهم الهبدة اللي اتهبدتها التيرا
واختها لونا
هزت السوق جامد
وضغطت على عملات مستقرة تانية
زي التيثر
اللي تراجعت ل 95 سنت
قبل ما ترتد تاني ل 1 دولار
عملة البتكوين برضو
كانت احد ضحايا الازمة دي
في الشهر الاخير
البتكوين خسرت 26 من قيمتها تقريبا
ووصلت لما يقرب من 30 الف دولار
لحظة تصوير الحلقة
لكن ازمة تيرا ولونا
ما كانتش هي السبب الوحيد
في تراجع سعر البتكوين
فيه اسباب تانية ليها علاقة
باحوال الاقتصاد الامريكي
وسياسات الفدرالي
على العموم
انا كدا خلصت كلامي
وكالعادة عندي سؤال لحضراتكم
لو معاك 10 الاف دولار النهار دا
ممكن تستثمرهم في ايه
في ظل الظروف والاوضاع الاقتصادية الحالية
حتابع كل اجاباتكم في التعليقات
وفي النهاية يا ريت لو عجبتك الحلقة
وحابب تشوفنا تاني
اشترك في القناة
واستنانا في حلقات جديدة باذن الله
سلام
