من حوالي 23 سنة
وتحديدا في سنة 20
المستثمر الياباني ماسايوشي سون
خسر حوالي 59 مليار دولار من ثروته
الشخصية في لحظة
بعد ما تخرب بيته واسعار الاسهم اللي بيملكها
انهارت مع انفجار فقاعة الدوت كوم
ومن ساعتها ولحد وقت قريب جدا
والراجل دا بيتضرب بيه المثل باعتباره
صاحب اكبر خسارة للثروة الشخصية في التاريخ
ما فيش حد خسر فلوس اكتر منه
وفضل سون محافظ على الرقم القياسي دا
بحسب موسوعة غينيس للارقام القياسية
لحد نهاية 2022
في نهاية السنة اللي فاتت
الملياردير الامريكي والزميل العزيز
ايلون ماسك
ازاح سون واخد اللقب بتاعه
وبقى هو صاحب اكبر خسارة للثروة الشخصية
في التاريخ
بعد ما خسر حوالي 200 مليار دولار
مرة واحدة من ثروته الشخصية
ثروة ماسك تراجعت بسرعة غريبة جدا
ودا خلى ناس كتير تسال سؤال منطقي جدا
ليه
ايه السبب يعني
يعني ازاي الراجل اللي بيعتبر واحد
من انجح رجال الاعمال في العالم
يخسر المبلغ دا كله في سنة واحدة
وبعدين هي ثروته هتفضل تنخفض لحد امتى
يعني القاع فين والنزيف هيتوقف امتى
وازاي المعلم دا برغم خسارته 200 مليار دولار
لسه تاني اغنى شخص في العالم
وهل الخساير دي ليها علاقة بصفقة تويتر
والدوشة المحيطة بيها
وللا تويتر بريئة من دم ثروة ماسك وتسلا
اللي بتعتبر اكبر شركة سيارات في العالم
من حيث القيمة السوقية هي السبب
والسؤال الاهم من كل دا
هو ماسك اصلا كان جاب الفلوس
اللي خسرها دي كلها منين
الاسئلة دي كلها جزء من اللي هندردش
فيه مع بعض في حلقة النهار دا
انا اشرف ابراهيم
ودا المخبر الاقتصادي
في 8 ابريل سنة 2017
ايرا اهرنبريس
عضو مجلس ادارة شركة السيارات الكهربائية
الامريكية تسلا
بعت لصديقه وحبيبه وزميله
الرئيس التنفيذي للشركة ايلون ماسك
رسالة نصية ساله فيها سؤال
مثير جدا للاهتمام
اهرنبريس ببساطة قال لماسك في الرسالة
تحب الاجر بتاعك كرئيس تنفيذي للشركة
يتم هيكلته ازاي او باي شكل
يعني عاوز مرتب كام
وحوافز وتعويضات كام
من الاخر يعني ايه اللي يرضيك
ماسك رد على عضو مجلس الادارة وقال له
انا عاوز اخد المرتب بتاعي على اساس
خطة مبنية على الاداء
يعني هنحط اهداف معينة للشركة
وكل ما اوصل بالشركة لتحقيق الهدف دا
اخد 1 من اسهم الشركة
بحيث في النهاية امتلك 10 من اسهم
الشركة نظير ادارتي
وهنا خدوا بالكم من حاجة مهمة جدا
الاسهم اللي ماسك بيتكلم عليها دي
غير حصته اللي هو بيمتلكها بالفعل في الشركة
المهم الكلام اللي دار ما بين ماسك
واهرنبريس ما كانش حد من الجمهور
او المساهمين عنده علم بيه
لحد وقت قريب جدا
بعد حوالي 8 شهور من المحادثة دي
وتحديدا في يناير 2018
فوجئنا بان مجلس ادارة تسلا بيعلن عن الخطة
الخاصة باجر ايلون ماسك
كرئيس تنفيذي للشركة
واللي تم هيكلتها بنفس الطريقة اللي ماسك
نفسه كان اقترحها على عضو مجلس الادارة
بموجب الخطة دي
ماسك لا هياخد مرتب ولا هياخد حوافز
ولكنه برضو مش هيشتغل ببلاش
طب ازاي
هقول لك وركز معايا في التفاصيل
دي من فضلك
لان خطة الاجور بتاعة ماسك كان هيكلها
معقد شوية
الخطة كانت بتقول ان ماسك مش هياخد
فلوس الا لما يحسن اداء الشركة المالي
ويرفع قيمتها السوقية
مجلس الادارة قال لماسك في الخطة
احنا هنديك مكافاة كبيرة عمر ما حد
اخد زيها
ولكن هنديها لك على 12 شريحة
ال 12 شريحة دول مرتبطين ب 12 هدف
كل ما تحقق هدف هتاخد شريحة
مش هتحقق حاجة يبقى مش هتاخد حاجة
طب ايه هي الاهداف
والمكافات عبارة عن ايه
هقول لك علشان انا راجل جدع
الاهداف كان ليها علاقة بمقاييس مالية
اهمها على الاطلاق القيمة السوقية للشركة
القيمة السوقية بتاعة تسلا
وقت الاعلان عن الخطة
كانت حوالي 59 مليار دولار بس
مجلس الادارة بقى كان نفسه ان الشركة
توصل قيمتها السوقية ل 650 مليار دولار
وبيقول لماسك انت وشطارتك بقى
معاك 10 سنين
حاول توصل بالشركة للقيمة دي لو تعرف
وكل ما تقرب من الهدف دا
كل ما هتكسب فلوس اكتر
والطريق لحلم ال 650 مليار دولار
كان متقسم ل 12 خطوة
100 مليار دولار
150 مليار
200 مليار
250 مليار
300 مليار
350 مليار
400 مليار
450 مليار
500 مليار
550 مليار
و600 مليار
واخيرا 650 مليار دولار
كل ما القيمة السوقية لتسلا تزيد
50 مليار دولار
ماسك هيتصرف له شريحة من المكافاة بتاعته
والشريحة كانت عبارة عن حق شراء
8 مليون و450 الف سهم من اسهم تسلا
بسعر محدد مسبقا
وهو 70 دولار للسهم
دا معناه اننا لو افترضنا ان ماسك نجح
في انه يوصل قيمة الشركة
ل 100 مليار دولار مثلا
وسعر سهم تسلا في البورصة كان ساعتها
بيتم تداوله ب 100 دولار للسهم مثلا
ماسك في الحالة دي يقدر يشتري
8 مليون و450 الف سهم بخصم 30 دولار
يعني بدل ما يدفع 100 دولار في السهم
هيدفع 70 دولار بس بموجب حق
الشراء اللي معاه
وبكدا هو كسب الفرق
المكافاة بتاعة ماسك هي الفرق دا
وهو دا اللي هيعمله مع كل شريحة هيصرفها
المهم بحسب الخطة الاصلية
ماسك لو قدر يعملها ووصل بقيمة الشركة
ل 650 مليار دولار وصرف ال 12 شريحة
هيوصل اجمالي مكاسبه ل 588 مليار دولار
اجر خزعبلي
ما فيش مدير تنفيذي على الكرة الارضية كلها
اخد الفلوس دي كاجر على مدار التاريخ
الاجر دا بيعادل تقريبا قيمة تسلا
وقت الاعلان عن الخطة
ولكن المساهمين بتوع تسلا
ما كانش عندهم مشكلة ووافقوا على الخطة
اللي اقترحها مجلس الادارة بخصوص
هيكلة اجر ماسك في مارس من نفس السنة
طب ازاي وافقوا ان الرئيس التنفيذي للشركة
ياخد الاجر الضخم دا
باختصار الناس دي لما قلبوا الموضوع
في دماغهم قالوا وليه لا
اصل هو فيه احتمال من اتنين
يا اما ماسك ينجح ويوصل بالقيمة السوقية
للشركة للتقييم المهول المقترح اللي هو
650 مليار دولار ويقب على وش الدنيا
ونقب معاه احنا كمان
ويغتني ونغتني معاه
وساعتها يبقى مش خسارة فيه المليارات
اللي هياخدها
يا اما يفشل وساعتها احنا مش خسرانين
حاجة لانه مش هياخد حاجة
المهم ماسك ومجلس الادارة والمساهمين
اتفقوا كلهم على الكلام دا في مارس 2018
وماسك زي ما قلنا كان معاه 10 سنين
علشان يحقق الاهداف المتفق عليها
خيارات الاسهم المفروض ان صلاحيتها
هتنتهي في 2028
لكن في خلال 3 سنين تقريبا
ماسك كان مقفل اللعبة
في نهاية 2020 القيمة السوقية لشركة تسلا
عدت ال 650 مليار دولار
وكمان تم ادراجها في مؤشر
  500
الحلم اللي كان مستحيل قبلها ب 3 سنين
بقى حقيقة
والمساهمين ومجلس الادارة بقوا يبوسوا
ايد ماسك ويقولوا له تسلم ايديك يا سيد المعلمين
خصوصا وان القيمة السوقية للشركة
ما وقفتش لحد هنا
بالعكس فضلت تزيد لحد ما تخطت
في اكتوبر 2021
حاجز التريليون دولار
وفي نوفمبر من نفس السنة تجاوزت
التريليون و200 مليار دولار
صعود صاروخي ما كانش حد ابدا يتوقعه
والسبب الرئيسي وراه هو ثقة جمهور
المستثمرين في ايلون ماسك وتفاؤلهم
بخصوص مستقبل الشركة اللي بقت اغنى
شركة سيارات في العالم بعد ما مبيعاتها
وانتاجها ارتفعوا بمستويات كبيرة
قيمة تسلا وصلت في مرحلة انها بتعادل
تقريبا قيمة اكبر 10 شركات في صناعة
السيارات بما فيهم تويوتا اليابانية
وفولكس فاجن الالمانية
ماسك في نفس الوقت ثروته تضخمت جدا
وتجاوزت ال 340 مليار دولار
وبقى اغنى شخص في العالم بفارق كبير
عن اقرب منافسيه
باختصار 2021 كانت سنة ذهبية بالنسبة
لتسلا ولمؤسسها ورئيسها التنفيذي
ايلون ماسك
لكن اللي ماسك اكله بط في 2021
طلع على جتته وز في 2022
السنة اللي فاتت نقدر نعتبرها واحدة
من اسوا السنين بالنسبة لماسك في البيزنس
ان لم تكن اسواها على الاطلاق
ورط نفسه وورط تسلا في مشاكل
لا حصر لها تسببت في خسارة الشركة لحوالي
700 مليار دولار من قيمتها السوقية
وتراجع ثروته الشخصية بحوالي 200 مليار دولار
واحنا بنصور دلوقت القيمة السوقية لتسلا
عاملة 412 مليار دولار
يعني رجعت تاني اسفل الهدف اللي كان
مجلس الادارة حاطه لماسك في خطة الاجور
بتاعته واللي كان بيساوي 650 مليار دولار
طيب هل دا معناه ان ماسك هيرجع للشركة
الفلوس اللي كسبها من خيارات الاسهم اللي
صرفها في السنين اللي فاتت
طبعا لا
ماسك خلاص صرف 11 شريحة
من ال 12 الموجودين ضمن خطة الاجور بتاعته
وخيارات شراء الاسهم سواء اللي استغلها
بالفعل او لسه ما استغلهاش بتشكل جزء كبير
من ثروته حاليا
في 10 يناير اللي احنا فيه دا
ثروة ايلون ماسك كانت عاملة
1294 مليار دولار
ودا يخليه تاني اغنى شخص في العالم
بعد الملياردير الفرنسي برنار ارنو
المهم التفنيطة بتاعة ثروة ماسك مهمة جدا
يعني لما تيجي نفرد الورق على الترابيزة
هنلاقي ثروة المعلم دا مصدرها الاتي
424 مليار دولار اسهم في تسلا
و266 مليار دولار خيارات اسهم في تسلا
و489 مليار دولار حصته في سبيس اكس
و116 مليار دولار حصته في تويتر
و33 مليار دولار حصته في شركة
ذا بورنج كومباني
لو جمعت دول مع بعض هنلاقيهم
1328 مليار دولار
نشيل منهم ديون على ماسك بحوالي
34 مليار دولار
نطلع بالاخر بصافي ثروته اللي هو
1294 مليار دولار
انا في الحقيقة قصدت افنط قدامكم
ثروة ماسك لان دي اول خطوة علشان نفهم
هو الراجل دا ازاي خسر 200 مليار دولار
من ثروته الشخصية في سنة تقريبا
بص يا سيدي
السبب الرئيسي في تراجع ثروة ماسك
هو تراجع قيمة اتنين من اهم الاصول
اللي بيمتلكهم
حصته في تسلا
وحصته في تويتر
وخلونا نبدا بتويتر لانها هي الى حد كبير
سبب الفقر اللي صاب ايلون ماسك
الشركة دي خربت بيته وبيت مساهمين تسلا
وغالبا ماسك لو فلس في يوم من الايام
وقعد في بيته وبقى بياخد اعانة بطالة
من الحكومة
هتكون تويتر هي السبب
شركة بنت لذين عتبتها وحشة عليه
المهم زي ما كنت شرحت لكم قبل كدا
في حلقة افلاس تويتر قريب
اللي ضروري جدا تشوفها لانها مكملة
للي بنتكلم فيه
ماسك بدا يشتري في اسهم تويتر في بداية
ابريل 2022
وبقى اكبر مساهم في الشركة
على نص الشهر وتحديدا يوم 14 ابريل
فتح صدره وقدم عرض للاستحواذ على تويتر
وبعدها رجع في كلامه ورفض يشتري الشركة
ادارة تويتر قالوا له انت رايح فين
هو كلام عيال وللا ايه
هتشترينا يعني هتشترينا
وجريوا وراه في المحاكم لحد ما اضطر
اسفا انه يشتري تويتر غصبا عنه في نهاية
اكتوبر 2022
ماسك علشان يمول حصته في تويتر
باع اسهم في تسلا بقيمة 22 مليار دولار
على فترات متفرقة
وخد تويتر هو ومجموعة من الشركاء
ب 44 مليار دولار
ودا رقم مبالغ فيه جدا
بحسب كتير من المحللين
تويتر ما يسواش ابدا الرقم دا
وماسك على فكرة هو اكتر واحد عارف دا
طب ليه دفع في تويتر اكتر مما يستحقه
باختصار لان دا كان هو العرض الاصلي
اللي سيادته انسحب من لسانه وقدمه لتويتر
في ابريل 2022
فكان لازم يشتريه بالرقم دا
النهار دا قيمة تويتر كشركة اقل من نص سعر
الاستحواذ عليها
ودا وفقا لتقييم احد شركاء ماسك في الصفقة
شركة الخدمات المالية الامريكية
فيديلتي انفستمنتس
اللي كانت داخلة مع ماسك في الصفقة
وشارية حصة بقيمة 534 مليون دولار
خفضت قيمة الحصة دي في سجلاتها المالية
بنسبة 56 وخلتها 234 مليون دولار
الشركة برايها ان حصتها في تويتر
ما تسواش اكتر من كدا
على حسب التقييم دا يبقى ماسك هو كمان
خسران اكتر من نص الفلوس اللي استثمرها
في تويتر
وحصته في الشركة الحزينة دي ما تسواش
اكتر من 116 مليار دولار
واللي وقع تويتر اكتر وخسف بقيمتها الارض
هو حالة التخبط اللي سيطرت على ادارة
الموقع من ساعة ما ماسك استحوذ عليها
وغير التخبط الاداري
ماسك دخل في سجالات مع اطراف كتير
ودا بحسب المساهمين بتوع تسلا شتت
انتباهه عن شركته الاكبر والاهم
وخلاه يفقد تركيزه تجاهها في وقت
حساس جدا
واثر بالسلب على اداء تسلا في السوق
وفي البورصة
طب ازاي دا حصل
هقول لك
المساهمين والسوق كله بشكل عام
فاهم الارتباط الشديد الحاصل بين
تسلا وماسك
في واقع الامر تسلا هي ماسك
وماسك هو تسلا
وبالتالي لو صورة ماسك العامة في السوق
تاثرت وبقى فيه تشكيك في كفاءته
تسلا هتشيل الطين
ودا اللي حصل بالفعل
ماسك من ساعة ما مسك تويتر وهو بقى
مثار جدل الى حد كبير واسمه ارتبط
بتغطيات اعلامية سلبية
ودا اثر بالسلب على مستويات الثقة فيه
والنقطة دي نقدر نلاحظها بسهولة من خلال
مؤشر واضح جدا
الاستفتاء اللي عمله ماسك على حسابه
على تويتر في ديسمبر اللي فات
واللي سال فيه المتابعين هل موافقين
وللا لا على تنحيه عن منصب المدير
التنفيذي لتويتر
والنتيجة كانت مفاجاة
575 من المشاركين في الاستفتاء
وافقوا على تنحيه عن منصبه كمدير للمنصة
وقالوا له مع السلامة
والنتيجة دي كانت مفاجاة للكل واولهم
ماسك نفسه
ودا بان في رد فعله المرتبك على الاستفتاء
واللي ما التزمش بنتيجته لحد النهار دا
المهم اللي يهمنا هي دلالة نتيجة التصويت
واللي بتقول ان ايلون ماسك مؤسس تسلا
ورئيسها التنفيذي شعبيته تاثرت والسوق كله
شايف انه بقى مشغول بتويتر وخناقاته
اكتر من انشغاله بشركته الاكبر والاهم
اللي هي تسلا
مش صدفة ابدا ان سهم تسلا خسر اكتر من
50 من قيمته في اول شهرين من استحواذ
ماسك على تويتر
صفقة تويتر خلصت يوم 27 اكتوبر
ساعتها كان سهم تسلا عامل 225 دولار تقريبا
في 27 ديسمبر السهم بقى ب 109 دولار
خسر اكتر من نص قيمته
واللي بيعقد الامور اكتر هي الورطة المالية
اللي واقعة فيها شركة تويتر
اللي ماسك باع عشانها جزء كبير من حيازاته
من سهم تسلا
ومش قادر لحد النهار دا يسد بقها
لان الشركة من ناحية بتخسر ومن ناحية تانية
عليها ديون ب 13 مليار دولار
غير الفوايد
والكارثة بقى هو ان بيع ماسك لاسهمه
في تسلا والدوشة بتاعة تويتر
جايين في وقت حساس جدا بالنسبة للشركة
ودا بيزود الشكوك حوالين مستقبلها خصوصا
في ظل المنافسة الشرسة اللي بقت بتواجهها
الشركة في اسواقها
وخصوصا في السوق الصيني اللي بيعتبر اكبر
سوق للسيارات الكهربائية في العالم
 الصينية طالعة في سوق
السيارات الكهربائية
زي الصاروخ
ودا خلى تسلا تبدا مؤخرا تبيع السيارات
بتاعتها بخصومات بتوصل ل 20
علشان تحرك الطلب على السيارات بتاعتها
تسلا في نتايجها للربع الرابع من 2022
اللي اعلنتها في بداية يناير
اعلنت عن انها سلمت 405 الف سيارة
 ودا اقل من توقعات المحللين
اللي فات دا كله خلى واحد زي الملياردير
ليو كوجان
اللي بيعتبر تالت اكبر مستثمر فردي في تسلا
يقول ان ايلون ماسك تخلى عن تسلا
وان الشركة فعليا ما لهاش مدير تنفيذي
وطلب من مجلس ادارة تسلا انه يبدا
يشوف بديل لماسك
في نفس الوقت المساهمين في تسلا
راحوا رفعوا قضية على ماسك
علشان يجبروه انه يرجع الاسهم اللي اخدها
ضمن خطة الاجور اللي تم اقرارها في 2018
اللي حكيت لكم عنها من شوية
عاوزينه يرجع ما قيمته حوالي 55 مليار دولار
خلاصة الكلام ماسك ماشي بتويتر وتسلا
لمصير مجهول
ودا ياخدنا لسؤال الحلقة
ايلون ماسك حاليا هو الرئيس التنفيذي لتسلا
والرئيس التنفيذي لتويتر
برايك لو هيتخلى عن منصب من الاتنين
علشان يركز على التاني
يتخلى عن تويتر وللا تسلا
هتابع اجاباتكم في التعليقات
وفي النهاية يا ريت لو عجبتكم الحلقة دي
وحابين تشوفونا تاني
اشتركوا في القناة
واستنونا في حلقات جديدة باذن الله
سلام
