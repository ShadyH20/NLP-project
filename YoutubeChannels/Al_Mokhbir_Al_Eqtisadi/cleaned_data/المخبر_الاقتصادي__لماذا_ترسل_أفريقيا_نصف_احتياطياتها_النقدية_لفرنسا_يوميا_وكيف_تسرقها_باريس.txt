من حوالي 21 سنة
وتحديدا في يناير 2001
الرئيس الفرنسي جاك شيراك
سافر للعاصمة الكاميرونية ياوندي
علشان يحضر القمة الفرنسية الافريقية
المهم وهو هناك
الاسقفية الفرنسية في فرنسا
كانت متضايقة من الزيارة بتاعته
فطلعت بيان تهزاه فيه بالادب
وقالت فيه
يا جماعة
المفروض ان الرئيس الفرنسي
يناى بنفسه عن الانظمة الافريقية
وما يتعاملش معاها
لان دول ناس بيعملوا حاجات
لا تتوافق مع قيم الجمهورية الفرنسية العريقة
جاك شيراك
اول ما قرا البيان دا اتعصب
وبعد ساعات من صدور البيان
الصحفيين الموجودين في مقر انعقاد
القمة في الكاميرون
تفاجؤوا بان الرئيس الفرنسي
خارج لهم قرب نص الليل
وهو ماسك في ايده قزازة بيرة
علشان يتكلم معاهم
ويعلق بشكل غير مباشر على بيان الاسقفية
شيراك قال نصا للصحفيين
احنا قعدنا نستنزف افريقيا
لمدة اربع قرون ونص
الناس دي احنا نهبنا المواد الخام بتاعتهم
ودمرنا ثقافتهم
ودالوقت بنسرق افضل عقولهم
من خلال المنح الدراسية اللي بنديها لهم
وفي الاخر
قلنا الافارقة دول ما ينفعوش في حاجة
 وافريقيا دي منطقة تعيسة
ما فيهاش نخب او عقول محترمة
وبعدما اغتنينا على حسابهم
جينا نديهم دروس
طبعا التصريحات دي كانت مفاجاة
 لكل اللي سمعها
 ودا مش لان اللي اتقال دا جديد
لا
المفاجاة كانت في هوية اللي قال الكلام دا
رئيس فرنسا
مش عارف تعرفه واللا لا
بس افريقيا
هي القارة الاغنى في العالم بالموارد الطبيعية
ولكنها في نفس الوقت
افقر قارة من حيث مستويات المعيشة
واحد من اهم اسباب فقر وجزء كبير
من القارة تعيسة الحظ دي
هما الفرنسيين
فرنسا لحد النهار دا
مسيطرة على اقتصادات 15 دولة افريقية
ال 15 دولة دول على الورق
دول مستقلة
لكن في الواقع امرها مش في ايدها
 وبيتم استنزافها اقتصاديا من قبل فرنسا
مليارات الدولارات بتتحول بصفة دورية
من الدول دي
 للخزانة الفرنسية بمنتهى الشياكة
قانونا
نص الفلوس اللي بتدخل الدول دي
لازم تتبعت فرنسا
الفرنسيين بيسرقوا الافارقة
وبيسيطروا على اقتصادهم بطرق جهنمية
اتحدى ان اي حد فيكم
سمع عن حاجة شبهها قبل كدا
ودا ببساطة لان مفيش كدا
دا سيستم غريب جدا
واللي بيحاول من القادة الافارقة
انه يخرج بلده برا السيستمدا
 اخرته وحشة
فيه رؤساء ووزراء
اتقتلوا بس
علشان يبقى الوضع كما هو عليه
بدون ما اطول عليكم خلينا نبدا الحلقة
ويا ريت تركزوا معايا
لان الحلقة دي فيها تفاصيل واسماء كتير جدا
ولكن قبل ما ابدا
حابب بس افكركم
ان انا اشرف ابراهيم
ودا المخبر الاقتصادي
بعد ما الحرب العالمية التانية خلصت
فرنسا اللي اخدت على دماغها جامد
في الحرب من الالمان تحديدا
ما كانتش قادرة تحكم سيطرتها بشكل كامل
على مستعمراتها في قارة افريقيا
باريس ساعتها ادركت انها لازم تدي مستعمراتها
قدر من الاستقلالية ولو على الورق
كدا وكدا يعني
المهم في السياق دا
صدر المرسوم رقم 0136 لسنة 45 
بتوقيع من رئيس الحكومة الفرنسية
المؤقتة وقتها
الجنرال شارل ديغول
ووزير المالية رينيه بليفن
ووزير المستعمرات جاك سوستيل
بموجب القرار دا
تم انشاء عملة جديدة
 للمستعمرات الفرنسية في افريقيا
اسمها 
كلمة فرنك انتوا عارفينها
اسم العملة الفرنسية
ال بقى
هي اختصار للحروف الاولى
من التلات كلمات دول
  
او المستعمرات الفرنسية في افريقيا
القرار دا كان بياثر على عدد كبير
 من المستعمرات الموجودة في منطقة
الفرنك الفرنسي
اللي تم تاسيسها سنة 1939
ومنطقة الفرنك دي
كانت بتضم كل المستعمرات
اللي بتتعامل بالعملات الفرنسية
وكان من ضمنها دول عربية بالمناسبة
زي تونس والمغرب والجزائر
اللي كانوا بيتعاملوا بالفرنك
لكن تونس خرجت من منطقة الفرنك
سنة 1958
وغينيا خرجت سنة 1959
والمغرب خرجت بعدها سنة 1960
وبعدين الجزائر حصلتها سنة 1964
وفي سنة 1973
موريتانيا ومدغشقر خرجوا سوا
كل الدول دي بقى ليها عملاتها الخاصة
اللي بتصدرها بنفسها وبتتحكم فيها
ودا على عكس الحاصل في الدول الافريقية
اللي فضلت تتعامل لحد النهار دا
بال 
ال  او الفرنك الافريقي
هو على الورق عملة افريقية
لكنه في الحقيقة
العلاقة الوحيدة اللي بين العملة دي
وبين افريقيا
هي اسمها
اكثر من كدا مفيش
وحشرح لك ازاي
بس خليني الاول اوضح لك نقطة مهمة جدا
الفرنسيين عملوا من ال 
او خلينا نقول الفرنك الافريقي
علشان نسهل على بعض
عملوا منه نسختين
النسختين بيتم تداولهم النهار دا
من قبل 14 دولة افريقية
بيمثلوا منطقتين اقتصاديتين في افريقيا
النسخة الاولى بيتم تداولها في
الاتحاد الاقتصادي والنقدي لغرب افريقيا
ودا بيضم 8 دول
هي بنين
وبوركينا فاسو
وكوت ديفوار
وغينيا بيساو
ومالي
والنيجر
والسنغال
وتوغو
اما النسخة التانية من الفرنك الافريقي
فتخص الاتحاد النقدي لوسط افريقيا
ودا بيضم الكاميرون
والكونغو
والغابون
وافريقيا الوسطى
وتشاد
وغينيا الاستوائية
النسختين دول اسمهم واحد
وهو  
فيه بقى عملة كمان ارتبطت بالفرنك الفرنسي
بس بقى ليها اسم مختلف
وهي فرنك جزر القمر
العملة الرسمية لجزر القمر النهار دا
بس على الرغم من ان العملات دي
هي العملات الرسمية لل15 دولة
اللي انا ذكرتهم من شوية
الا ان الدول دي مش هي بتصدر العملات دي
اللي بيصدرها وبيطبعها هي فرنسا
يعني  او الاوراق النقدية
من النسختين بتوع الفرنك الافريقي
ومعاهم فرنك جزر القمر
بيتم طباعتهم في المطبعة التابعة
 للبنك المركزي الفرنسي
في منطقة شامالير الموجودة في وسط فرنسا
اما العملات المعدنية
فبيتم سكها في دار سك العملة في باريس
المهم الفرنسيين
اول ما اصدروا الفرنك الافريقي
قالوا للافارقة
 يا جماعة التعاون النقدي ما بينا وبينكم
حتحكمه اربع مبادئ اساسية
المبدا الاول هو سعر الصرف الثابت
الفرنسيين ربطوا الفرنك الافريقي
 بالفرنك الفرنسي
يعني ثبتوا سعر صرفه قصاده
الشيء المدهش بقى
هو انهم في البداية خالص
خلوا الفرنك الافريقي
بيعادل 17 فرنك فرنسي
يعني خلوه اغلى من عملتهم
طب هما عملوا كدا ليه
اكيد مش عشان هما ناس طيبين
باختصار رفع قيمة الفرنك الافريقي
 للمستوى دا
كان في مصلحة فرنسا
وفي نفس الوقت
كان ضد مصالح الدول الافريقية نفسها
الفرنك الافريقي لما قيمته بقت عالية
قدام الفرنك الفرنسي
المنتجات الفرنسية بقت ارخص
بالنسبة للافارقة
فبقوا اكثر اقبالا عليها
وبداوا ينفضوا للانتاج المحلي
في نفس الوقت
 الفرنك الافريقي لما قيمته تكون عالية
 الصادرات بتاعة الدول الافريقية حتبقى غالية
بالنسبة لباقي دول العالم
اللي حتفضل انها تشتري من دول تانية
عملاتها ارخص
وساعتها الافارقة
مش حيبقى قدامهم حل لتصريف بضاعتهم
غير عن طريق فرنسا
ودا حيصب طبعا في صالح الاقتصاد الفرنسي
المهم
فضل الفرنك الافريقي
مربوط بالفرنك الفرنسي لحد سنة 19
لما فرنسا دخلت منطقة اليورو
من اللحظة دي بدا ربط الفرنك الافريقي
ومعاه فرنك جزر القمر باليورو
الفرنك الافريقي النهار دا
سعر صرفه الثابت قدام اليورو
بيعادل 65595 فرنك افريقي
لكل واحد يورو
اما فرنك جزر القمر
فسعر صرفه متثبت عند 49196 فرنك
 لكل واحد يورو
نسيب دا بقى ونيجي لتاني مبدا
بيحكم التعاون النقدي بين فرنسا
ودول منطقة الفرنك الافريقي
واحنا بنتكلم عن حاجة الفرنسيين بيسموها
مركزية احتياطيات النقد الاجنبي
الفرنسيين الزموا الدول الافريقية
اللي بتتعامل بالفرنك
 انهم يبعتوا كل احتياطياتهم من النقد الاجنبي
 لفرنسا
اي نقد اجنبي يخش البلد متشيلهوش عندكم
ابعتوه لنا فرنسا
وسيب بس عندك كم صغير كدا
من النقد الاجنبي كسيولة تمشي بيها
العمليات اليومية للبنوك وتغطي التزاماتك
لصندوق النقد الدولي
الفرنسيين كتر خيرهم جم في اوائل السبعينيات
وقاموا منزلين نسبة الاحتياطيات النقدية
اللازم تحويلها لفرنسا من 100 ل 65
وبعدين في سنة 2005
قللوا النسبة ل 50 لدول غرب افريقيا
وفي 2007 قللوا النسبة برضو ل50
لدول وسط افريقيا
ومن ساعتها لحد النهار دا
والدول الافريقية اللي بتتعامل
 بالفرنك الافريقي
ملزمة بايداع 50 من احتياطياتها
من النقد الاجنبي في فرنسا
الفلوس دي بتتحط في حساب تابع
لدائرة الخزانة
في وزارة الاقتصاد والمالية الفرنسية
اسمه  
او حساب العمليات
احنا عندنا في منطقة الفرنك الافريقي
 فيه 3 بنوك مركزية
البنك المركزي لدول غرب افريقيا
والبنك المركزي لدول وسط افريقيا
والبنك المركزي لجزر القمر
كل بنك مركزي من التلاتة دول
له حساب عمليات خاص به
عند الخزانة الفرنسية
ومطلوب من كل واحد فيهم
يحط في الحساب دا
الجزء الالزامي المتفق عليه
من احتياطياته النقدية
واحد حيقول لي
طب هما الفرنسيين حيعرفوا منين
اذا كانت الفلوس المودعة في حساب العمليات
هي فعلا نص الاحتياطيات
اللي الدول الافريقية بتمتلكها وللا اقل
مش ممكن الافارقة يخموا
اقول لك وهي دي حاجة برضو
 تفوت الفرنسيين
دا مستحيل يحصل لسببين
السبب الاول هو ان الافارقة ملزمين
باطلاع الفرنسيين على تفاصيل احتياطياتهم
اول باول
خد عندك مثلا البنك المركزي
لدول وسط افريقيا
البنك دا ملزم يوميا
بانه يبعت تقرير مفصل للخزانة الفرنسية
بيوضح فيه اي جديد بخصوص احتياطياته
من النقد الاجنبي
 ولو اتضح مثلا ان نسبة الاحتياطيات
الموجودة في فرنسا
 قلت عن ال 50 من الاجمالي
البنك لازم يعمل تحويل لفرنسا في اسرع وقت
بالفرق علشان يضبط الميزان
وعلشان تفهم الصورة بشكل افضل
خليني اضرب لك مثال
لو قلنا البنك المركزي لدول غرب افريقيا
احتياطياته الاجمالية 50 مليار يورو
يبقى في الحالة دي نص الفلوس
او 25 مليار يورو
لازم يكونوا موجودين في حساب العمليات
في الخزانة الفرنسية
طب لو الفلوس اللي البنك شايلها
في حساب العمليات 24 مليار يورو بس
يعني اقل من النص
والبنك المركزي
ما رفعهاش للنسبة الالزامية لاي سبب
ايه اللي حيحصل ساعتها
ولا اي حاجة خالص
الفرنسيين قالوا لك
بالنسبة لنا
انت كدا مديون بالمليار يورو الفرق دا
يعني كانك سالفه مننا
وبالتالي حندفعك عليه فوائد
لحد ما تحوله لنا
يعني بيدفعوا الافارقة فوائد
على الفلوس بتاعتهم هما
نصبوا علي وشحتوني فلوسي
حرفيا
السبب التاني بقى اللي بيصعب على الافارقة
خداع الفرنسيين
هو ان الفرنسيين معينين عيون تبعهم
في البنوك المركزية التلاتة بتاعة ال15 دولة
يعني مجالس الادارات ولجان السياسة النقدية
في البنك المركزي لدول وسط افريقيا
والبنك المركزي لدول غرب افريقيا
والبنك المركزي لجزر القمر
فيهم اعضاء فرنسيين
 الوضع دا
مستحيل تلاقيه في اي دولة تانية في العالم
يعني مستحيل تلاقي في لجنة السياسة النقدية
الخاصة بالبنك المركزي المصري مثلا
عضو غير مصري
وعمرك ما حتلاقي في اللجنة الفدرالية
للسوق المفتوحة في امريكا
عضو غير امريكي
مستحيل
ودا ببساطة
لان ادارة السياسة النقدية
عمل سيادي وحساس جدا
وخد دي كمان
الاعضاء الفرنسيين الموجودين النهار دا
في البنوك المركزية التلاتة
مش موجودين بس علشان يراقبوا
لا
دول اصحاب قرار
الناس دي لها حق التصويت
ومش ممكن الافارقة ياخدوا قرار مهم
يخص سياستهم النقدية
 بدون موافقتهم
طب ايه هو المنطق ورا اصرار فرنسا
على الاحتفاظ بنص الاحتياطيات الاجنبية
لدول الفرنك
السؤال دا ياخدنا للمبدا التالت
اللي بيحكم التعاون النقدي العجيب دا
وهو قابلية التحويل الحر للعملة
الفرنسيين يا سيدي بيقولوا للدول الاعضاء
في منطقة الفرنك
احنا بنضمن لكم ضمان غير محدود
تحويل العملات بتاعتكم
للعملة بتاعتنا
اللي هي كانت الفرنك الفرنسي
وبقت دالوقت اليورو
ودا في اي وقت وباي كمية
يعني لو معاكم مليار فرنك افريقي
وعايزين تبدلوه بيورو في اي وقت
احنا حناخد منكم الفرنكات الافريقية
وهنديلكم بدالها يورو بمنتهى السلاسة
والفلوس اللي احنا بنحجزها دي
من الاحتياطيات بتاعتكم
بنحجزها علشان تبقى ضمان
وغطاء للتحويلات دي
وطبعا دا كلام فارغ لسببين
اولا لو جينا نبص على قوانين الموازنة الفرنسية
في 2016 و2017 و2018 كمثال
علشان نعرف المبلغ المرصود
من الخزانة الفرنسية
كضمان لقابلية تحويل الفرنك الافريقي
وفرنك جزر القمر ليورو
تخيلوا حنلاقيهم راصدين كم
صفر
ولا يورو واحد
ثانيا بقى
المفروض على حسب كلام الفرنسيين
الجهة اللي بتضمن قابلية
 تحويل الفرنك الافريقي ليورو
هي ادارة الخزانة التابعة
 لوزارة الاقتصاد والمالية الفرنسية
بس واقعيا بقى
لا ادارة الخزانة ولا وزارة المالية
بيملكوا السلطة اللي تخول لهم
تقديم ضمان من النوع دا
امال مين اللي بيملك دا
البنك المركزي الفرنسي
والبنك دا غير انه مستقل
 عن الحكومة الفرنسية
فهو في النهاية عضو
 في البنك المركزي الاوروبي
وملتزم بسياساته
وبالتالي دايرة الخزانة الفرنسية
بتوعد الافارقة بحاجة متملكهاش
يعني من الاخر كدا
كلام الفرنسيين على مسالة
الضمان غير المحدود
لتحويل الفرنك الافريقي ليورو
معظمه كذب وتدليس
ويمكن مفيش ادل على دا من حقيقة
ان قيمة الفرنك الافريقي انخفضت 4 مرات
لان فرنسا ما قامتش بدورها
كضامن لقيمة الفرنك زي ما بتقول
وبالمناسبة بحجة الضمان دي
برضو الفرنسيين حاطين ايدهم
على احتياطيات افريقيا من الذهب
يعني على سبيل المثال
90 من احتياطيات الذهب
بتاعة البنك المركزي لدول غرب افريقيا
موجودة في بنك فرنسا
بنتكلم على اكتر من 36 طن ذهب
وفقا للارقام بتاعة 2017
لو بصيت على العالم كله
حنلاقي ان الاغلبية الكاسحة
من البنوك المركزية
بتحتفظ باحتياطياتها من الذهب بالذات
في مواقع حصينة على اراضيها
مفيش دولة كبيرة شايلة الذهب بتاعها برا
الرئيس الفرنسي ايمانويل ماكرون
كان في نوفمبر 2017
بيزور بوركينا فاسو
اللي هي واحدة من دول غرب افريقيا
المهم اثناء الزيارة
 قابل مجموعة من الطلبة هناك
فواحد من الطلبة قام وساله
الذهب بتاعنا فين يا ماكرون
ماكرون ساعتها رد وقال
لو فيه شخص واحد بس يقدر يقول لي
الذهب بتاع بوركينا فاسو
موجود فين في باريس
فانا كلي اذان صاغية
فيش حاجة اسمها كدا يا جماعة
خلونا نتكلم جد
لحد هنا انتهى كلام ماكرون
طبعا ماكرون بيحور
وتعمد انه يجاوب اجابة
لا فيها نفي ولا تاكيد
واتهرب من السؤال المحرج دا بذكاء
لكنه في الاخر
ميقدرش ينكر ان الذهب الافريقي
موجود عندهم
لان دي حقيقة
المشكلة الاكبر بقى
في موضوع قابلية الفرنك الافريقي للتحويل
هي ان العملة الوحيدة اللي ممكن
يتحول لها الفرنك الافريقي
هي اليورو
والتحويل دا
لازم يتم تحت اشراف الخزانة الفرنسية
ودا شيء غريب جدا
لانه عكس كل حاجة احنا نعرفها
يعني على سبيل المثال
انت دالوقت راجل سعودي بتزور مصر
ومعاك ريال
ببساطة تقدر تدخل اي بنك او شركة صرافة
تبدل الريال بالجنيه بمنتهى السلاسة
على العكس بقى
لو انت راجل سنغالي
والعملة اللي معاك هي الفرنك الافريقي
في الحالة دي
انت حرفيا ما قدامكش غير انك
تبلها وتشرب ميتها
العملة دي ملهاش لازمة
غير في منطقة اصدارها
ملهاش لازمة حتى في فرنسا اللي بتصدرها
لو رحت بالورقة دي لمكتب صرافة في فرنسا
حيقولوا لك روح العب بعيد
طب هو مش الفرنك مربوط باليورو
يعني ايه اللي يمنع ان اي بنك مثلا
ياخدها ويديني يورو
حقول لك ببساطة
الورقة اللي في ايدك دي
مش معترف بيها عالميا
خارج منطقتك الاقتصادية
وعلشان تصرفها
مفيش قدامك غير انك تديها
للبنوك المحلية في السنغال
او باقي دول الاتحاد الاقتصادي
لدول غرب افريقيا
واللي حتاخدها منك
وتحولها للبنك المركزي
بتاع المنطقة الاقتصادية
وبعدين لباريس
مفيش طريقة غير كدا
وخد دي كمان
لو تفتكر في بداية الحلقة
انا كنت قلت ان فيه نسختين
من الفرنك الافريقي او ال  
واحدة تخص دول غرب افريقيا
والتانية دول وسط افريقيا
النسختين دول بقى
ما ينفعش واحدة منهم تتحول للتانية
بشكل مباشر
لازم تتحول ليورو الاول
عن طريق الخزانة الفرنسية
وبعدين اليورو دا
يتم تحويله للنسخة التانية من الفرنك
باختصار
كل المعاملات النقدية والمالية والتجارية
اللي تخص الدول الافريقية ال15
لازم تمر من باريس
يعني على سبيل المثال
 لو افترضنا ان انا راجل تاجر كاكاو
وعايش في كوت ديفوار
رحت بعت شحنة كاكاو ب 10 مليون دولار
 لعميل في الصين
فلوسي اللي هما ال 10 مليون دولار
علشان اخدهم حتمر بلفة كبيرة
العشرة مليون دولار حيخرجوا
من حساب المشتري في الصين
حيرحوا فرنسا
والفرنسيين حياخدوا الدولارات
بعدين حيزودوا الرصيد بتاع البنك المركزي
لدول غرب افريقيا
اللي كوت ديفوار عضو فيه
 بما يعادل ال10 مليون دولار
ولكن باليورو
يعني حيزودوا رصيد البنك المركزي
9 مليون يورو مثلا
بعد كدا
البنك المركزي لغرب افريقيا
حيبعت اشارة للبنك بتاعي انا في كوت ديفوار
حيقول له فيها
مستر اشرف دروجبا
جاله تحويل ب9 مليون يورو
اديله ما يعادلهم بالفرنك الافريقي
انا اخدت الفرنك
والفرنسيين معاهم الدولارات
عملة صعبة ببلاش
وبدون اي مجهود
وفي نفس الوقت فرنسا بتوفر عملة صعبة
لان الفرنسيين عاملين اتفاقات
اقتصادية مجحفة
مع دول منطقة الفرنك
تسمح لها بالوصول لكنوز افريقيا
من الموارد الطبيعية
ودافع تمنها من خلال ضغطة زرار على الكمبيوتر
ببساطة فرنسا حتشتري نفط مثلا من مالي
ب100 مليون دولار
النفط معروف انه بيتباع في السوق بالدولار
بس فرنسا مش حتدفع دولار ولا غيره
كل اللي حتعمله
هي انها حتروح على ادارة الخزانة بتاعتها
وحتزود حساب العمليات بتاع البنك المركزي
 لدول غرب افريقيا
اللي منها مالي بالمبلغ دا
والبنك المركزي حيحول لمالي فرنكات
بس كدا
الدولة الوحيدة في العالم
اللي بتعرف تعمل الحركة الجهنمية دي
لحد النهار دا
هي فرنسا
ومحصلة كل دا
هو حرمان الدول الافريقية
من مصادر تمويلية كبيرة
الدول الافريقية ال15
اللي بتمتلك احتياطيات
بعشرات المليارات من الدولارات
في الخزانة الفرنسية
بتضطر انها متقربش من فلوسها في فرنسا
وتروح تستلف من الخارج
باسعار فايدة عالية
الديون
الى جانب الاحتياطيات الموجودة في فرنسا
الى جانب عدم امتلاك عملة وطنية
الى جانب عدم استقلال السياسة النقدية
الى جانب الفساد
هما اهم اسباب ضياع فرص التنمية
على الدول ال15
وانتشار الفقر فيها في اخر 75 سنة
الوضع دا يرضي مين
خلال ال75 سنة دول
فيه قادة افارقة كتير
وقفوا ضد النظام النقدي
اللي بتفرضه فرنسا
وكان اول واحد حاول يتحدى ال 
كان هو رئيس غينيا السابق
احمد سيكو توري
في 28 سبتمبر
الراجل عمل استفتاء سال فيه الشعب الغيني
تحبوا تنضموا لمنطقة الفرنك الفرنسي
وللا لا
95 من الشعب قال لا
يغور ال 
عاوزين يبقى لنا العملة بتاعتنا
زي باقي الدول المحترمة
وبالفعل غينيا انسحبت من منطقة الفرنك
وعملت بنك مركزي خاص بيها
وعملت لنفسها عملة
الفرنسيين طبعا معجبهمش الكلام
فامروا بتنفيذ عملية استخباراتية سرية
ضد غينيا ورئيسها
اسمها العملية برسيل
هدفها
زعزعة استقرار غينيا
علشان تبقى عبرة للدول الافريقية التانية
اللي ممكن تفكر في التخلي عن الفرنك
لو حابين نحكي تفاصيل العملية دي
في حلقة لوحدها
عرفوني في التعليقات
بعداحمد توري
جه توماس سانكارا رئيس بوركينا فاسو
هاجم هو كمان الفرنك
والهيمنة الفرنسية على الاقتصادات الافريقية
وبالاخص الاقتصاد البوركيني
في خطاب قدام الجمعية العامة للامم المتحدة
سنة 1984
ولكن الراجل ملحقش يعمل حاجة
لانه اتقتل بالرصاص
 في اكتوبر 1987
ودا بالضبط هو اللي حصل
مع سيلفانوس اوليمبيو
الرئيس السابق لتوغو
في ديسمبر 1962
اوليمبيو اصدر قانون بانشاء بنك مركزي
خاص بتوغو
واصدار عملة وطنية جديدة
علشان البلد تتعامل بيها
بدل ال  بتاع فرنسا
الكلام دا كان يوم 12 ديسمبر تحديدا
بنفس اليوم الساعة 11 بالليل
اوليمبيو اتخطف من مقر اقامته
وبعدها ب8 ساعات
وتحديدا الساعة سبعة وربع
صباح يوم 13 يناير 1962
اتضرب بالنار
وجثته ترمت قدام بوابة السفارة الامريكية
 في توغو
توغو فين بقى النهار دا
لسه عضو في منطقة الفرنك
مؤخرا فيه كلام عن عملة جديدة
الدول الافريقية بتسعى لتبنيها
بدل ال 
اسمها 
العملة دي اصدارها اتاجل اكتر من مرة
واخر تاجيل كان لسنة 2027
ممكن ابقى احكي لكم قصتها بعدين
وبمناسبة العملة الجديدة دي
عندي سؤال لحضراتكم
الرئيس الفرنسي ايمانويل ماكرون
بينظر ليه طول الوقت
على انه واحد من ابرز القادة الليبراليين
في اوروبا
سؤالي بقى
هل ممكن ماكرون
يسمح للدول الافريقية
بالانفصال عن منطقة الفرنك
وامتلاك عملة خاصة
واستراداد احتياطياتها الموجودة في فرنسا
حتابع كل اجاباتكم في التعليقات
وفي النهاية لو عجبتك الحلقة
 وحابب تشوفنا تاني
اشترك في القناة
واستنانا في حلقات جديدة باذن الله
سلام
