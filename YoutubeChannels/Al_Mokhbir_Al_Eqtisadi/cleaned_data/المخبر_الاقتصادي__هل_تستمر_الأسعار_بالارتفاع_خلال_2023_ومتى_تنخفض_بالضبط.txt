الاسعار يمكن هي اكتر موضوع كان شاغل
الناس في 2022
وعلى الاغلب هتفضل هي محور الحديث
في السنة الجديدة مش بس عندنا هنا
في الوطن العربي
وانما في العالم كله
دا موضوع صعب جدا تجاهله وخصوصا
في ظل ان كل حاجة اسعارها زادت
وبتزيد بصفة يومية تقريبا
بداية من الاكل والشرب ومرورا بالطاقة
وانتهاء بالسكن
والمشكلة في الحقيقة مش هي ان
الاسعار بتزيد
المشكلة هي ان الناس خايفة
وخوفها دا نابع من حقيقة انها مش عارفة
ولا قادرة تتوقع بكرة هيحصل فيه ايه
او الاسعار رايحة فين
فيه حالة من الارتباك وعدم اليقين مسيطرة
على الاجواء خصوصا في ظل الكلام
الكتير حوالين احتمال تورط العالم في فخ الركود
القلق والتوتر اللي مسيطر على ناس كتير دا
علشان يقل او ينتهي لازم الناس تفهم الاسعار
بتزيد ليه اصلا
كله دلوقت مشغول بتوقعات 2023
في حين ان معظمنا مش فاهم ايه اللي حصل
اصلا في 2022
لو فهمت اللي حصل السنة اللي فاتت
هتعرف لوحدك الاسعار في 2023 و2024
رايحة لفين
في حلقة النهار دا هنعرف مع بعض
ايه اللي بيحرك الاسعار الفترة الاخيرة
في كل الدول العربية وهيفضل يحركها
في 2023
وليه مثلا الموبايل المستورد دا ممكن يكلفك
ما يعادل الفين دولار لو انت بتشتريه من بلد
زي لبنان
ويكلفك حوالي الف دولار لو بتشتريه
من السعودية
دا اللي هندردش فيه مع بعض
في حلقة النهار دا
انا اشرف ابراهيم ودا المخبر الاقتصادي
في 22 يونيو اللي فات
رئيس الوزراء السريلانكي السابق
رانيل ويكريمسينغه
اللي هو رئيس البلد حاليا
قال لاعضاء البرلمان السريلانكي
يا جماعة الاقتصاد انهار تماما
احنا لا عارفين نشتري اكل ولا وقود
وغالبا احنا في طريقنا للسقوط للحضيض
كلام الرئيس السريلانكي ممكن يبان للوهلة
الاولى متشائم
بس في الحقيقة هو تزويق للوضع
لان اقتصاد سريلانكا مش انهار
الاقتصاد دا ما بقاش موجود اصلا
فقد كل او معظم مقوماته
وهنا قبل ما اكمل خلوني اقف لحظة
واجاوبكم على سؤال ربما خطر في بال كتير
منكم دلوقت
وهو ليه انا اخترت ابدا كلامي بالحديث
عن سريلانكا بالذات
رغم انها بعيدة شوية عننا
في الحقيقة سريلانكا هي افضل نموذج ممكن
اقدر اشرح لكم من خلاله الميكانيزم
او القوة اللي هتحرك الاسعار ومعدلات
التضخم في 2023
مش بس عندنا هنا في الدول العربية
وانما في العالم كله
طب ازاي
هقول لك
ازمة سريلانكا لو حبينا نبسطها ممكن
نختصرها في مشكلتين 2
الاولى هي ان فاتورة ورادتها ارتفعت جدا
بسبب ان اسعار الواردات من السلع
الاساسية غليت
والتانية هي ان البلد دي ما معهاش
فلوس اصلا لدفع تمن الواردات
وخلونا ناخدهم بالترتيب
اسعار السلع الاساسية ليه زادت سواء على
سريلانكا او غيرها
وهترخص امتى
في اواخر 2021
واحنا بنستعد للدخول برجلنا اليمين
ل 2022
المحللين وشركات البحوث غرقوا السوق
كالعادة بتوقعاتهم لمستويات الاسعار
في السنة الجديدة
في الوقت دا كان فيه ما يشبه الاجماع
ان اسعار السلع الاساسية هتنخفض في 2022
كله كان واثق ان الاسعار هتنخفض
لان الحسابات ومعطيات السوق بتقول كدا
على هذا الاساس الناس دخلت السنة الجديدة
وهي كلها امل ان 2022 هتكون افضل
من 2021 و2020 اللي عانينا فيهم
من اوضاع اقتصادية صعبة
وفي وسط ما الكل متحفز والابتسامة
مالية وشه وفاتح ايديه للخير اللي جاي
فيه واحد ضرب فجاة كرسي في الكلوب
وطفا النور
والنجفة وقعت على دماغ امل وماتت
في 24 فبراير اللي فات الرئيس الروسي
فلاديمير بوتين
امر قواته بغزو الاراضي الاوكرانية
علشان تبدا من اللحظة دي الحرب الروسية
الاوكرانية اللي تسببت في اكبر زلزال
جيوسياسي بيعاني منه العالم كله من ساعة
نهاية الحرب العالمية التانية تقريبا
الحرب دي شقلبت احوال العالم كله
واثرت على كل الاقتصادات العالمية
بطرق مختلفة
والسبب الرئيسي في اتساع تاثيرات الحرب دي
هو ان فيه اطراف كتير اشتركت فيها
بشكل غير مباشر
الولايات المتحدة والاتحاد الاوروبي في سعيهم
لمساعدة اوكرانيا ومجابهة روسيا فرضوا
عقوبات اقتصادية شديدة جدا على الروس
العقوبات دي الى جانب الحرب نفسها
رفعوا اسعار السلع الاساسية على مستوى
العالم كله في السما
والضحية الاولى كانت اسعار الغذاء
روسيا واوكرانيا اللي مدورين الضرب
في بعض بقى لهم اكتر من 10 شهور دلوقت
هما من اكبر منتجي الحبوب في العالم
البلدين دول مع بعض كانوا مسؤولين
عن ما يقرب من تلت الصادرات العالمية للقمح
دا غير انهم من اكبر مصدري الذرة والبذور
الزيتية زي بذور اللفت وعباد الشمس
كل الصادرات دي فجاة خرجت من السوق
ودا على فكرة مش بسبب العقوبات الغربية
العقوبات الغربية ما قربتش من الحبوب
كل الحكاية هو انه في ظل الضرب
اللي شغال
والاستهداف المتعمد للمواني والبنية التحتية
ما كانش حد من الطرفين وخصوصا اوكرانيا
قادر انه يشحن الحبوب بتاعته للخارج
خروج الحبوب الروسية والاوكرانية من السوق
عمل صدمة شديدة في حجم المعروض
في السوق العالمي
ودا رفع اسعارها لمستويات خزعبلية
على سبيل المثال
القمح كان سعره عامل 7 دولار و70 سنت
للبوشل في بداية السنة
وصل لاكتر من 13 دولار للبوشل
في اوائل مارس
واللي ضغط اكتر على الاسعار هو انخفاض
الانتاج في اماكن تانية في العالم
بسبب الطقس
كندا مثلا اللي بتعتبر واحدة من اكبر مصدري
القمح في العالم فقدت 40 من انتاجها
من القمح في موسم 20212022
بسبب الجفاف واحوال الطقس
علشان كدا خفضت صادراتها
اسعار القمح الحمد لله بدات تنخفض بعد ما
روسيا واوكرانيا وقعوا مع بعض في يوليو
اللي فات
على اتفاقية برعاية الامم المتحدة وتركيا
بتسمح بمرور امن لاكتر من 20 مليون طن
من الحبوب المحاصرة في مواني البحر الاسود
الاتفاق دا بما انه بين طرفين فيه بينهم
حرب شغالة
فنقدر نعتبره اتفاق هش وغير مستقر
والدليل على دا انسحاب روسيا من الاتفاق
في نهاية اكتوبر اللي فات قبل ما ترجع له
تاني بعدها بايام
روسيا اول ما اعلنت انسحابها
اسعار القمح العالمية زادت
واول ما رجعت الاسعار ريحت تاني
دا معناه ان استقرار اسعار الحبوب وخصوصا
القمح خلال 2023 مرهون بصلابة واستمرار
الاتفاق القائم حاليا بين الروس والاوكران
دا باختصار الجزء المتعلق بالغذاء
نيجي بقى للجزء المتعلق بالطاقة
لو سالت اي حد فيكم ايه هو السر ورا
صمود الاقتصاد الروسي وعدم انهياره
لحد النهار دا
رغم العقوبات الاقتصادية العنيفة
وغير المسبوقة اللي تم فرضها عليه من اقوى
الاقتصادات في العالم
فاظن ان دا سؤال اجابته مش صعبة
باختصار ايرادات البلد من النفط والغاز بتوفر لها
سيولة مهولة بتساعدها على تقليل تاثيرات
العقوبات الاقتصادية المفروضة عليها
للحد الادنى
وفي نفس الوقت بتساهم في تمويل جهود
الحرب على اوكرانيا
في ابريل اللي فات
بلومبرغ توقعت ان ايرادات روسيا
من النفط والغاز في 2022 ممكن توصل
ل 321 مليار دولار
ودا في حالة انه ما تمش فرض حظر
على صادراتها من الطاقة
والصادرات دي فضلت توصل بحرية
للاسواق الدولية
دول الاتحاد الاوروبي في سعيها لحرمان
روسيا من الفلوس دي
فرضوا حظر على صادرات روسيا من النفط
وسابوا الغاز لانهم محتاجينه
بوتين على الناحية التانية قرر انه يعاقبهم
من خلال حرمانهم من صادرات الغاز الروسي
اللي اقتصاداتهم معتمدة عليه
45 من واردات الاوروبيين من الغاز
قبل الحرب كانت من روسيا
وعلى هذا الاساس الاوروبيين بدؤوا يدوروا
في اسواق النفط والغاز على موردين تانيين
يعوضوا الروس
ودي كارثة كبيرة جدا بالنسبة لكل الدول
المستوردة للنفط والغاز في العالم
لان الروس ساعتها كانوا اكبر مصدر للغاز
الطبيعي في العالم
وتاني اكبر مصدر للنفط في العالم
الاوروبيين بقى سابوا الروس وراحوا يتنافسوا
مع بقية العالم على الجزء الباقي من السوق
ودا طبعا عمل ضغط على اسعار الطاقة
وخصوصا اسعار الغاز في كل مكان
النفط وتحديدا خام برنت
بدا 2022 وهو قريب من 78 دولار للبرميل
وفي النص الاول من السنة فضل يحوم شوية
حوالين ال 100 دولار
وبعدين في النص التاني من السنة بدا
يتحرك في النطاق بين 80 و90 دولار تقريبا
في نفس الوقت اسعار الغاز وصلت
في يوليو لمستويات ما شفناش زيها
من 14 سنة
ارتفاع اسعار النفط بيترجم فورا في صورة
منتجات بترولية اغلى
يعني البنزين والسولار وكل المنتجات البترولية
المكررة اسعارها بتغلى
وفي نفس الوقت اي منتج النفط بيدخل
بشكل مباشر في تصنيعه سعره بيزيد
نفس الكلام بالنسبة للغاز الطبيعي
الغاز الطبيعي بيسمع فورا في اسعار الكهربا
لو محطات التوليد شغالة بيه
وفي نفس الوقت بيسمع في كل منتج
بيعتمد عليه زي الاسمدة مثلا
وبالمناسبة ارتفاع اسعار الاسمدة بياثر
بشكل سلبي على الانتاج الزراعي
الانتاج بيقل وبالتالي اسعار الغذاء بتزيد
اكتر ما هي زايدة
وقبل ما نروح للنقطة اللي بعد كدا ضروري
تاخدوا بالكم من حاجة مهمة جدا
رجوع الاقتصاد الصيني للعمل بكامل قوته
كما هو متوقع قريب هياثر بشكل سلبي على
الدول المستوردة للنفط
لان الطلب الصيني على الطاقة هيرفع
اسعارها العالمية
واللي معاه يدفع واللي ما معهوش يركن
على جنب
اغلاق الاقتصاد الصيني خلال الفترة اللي فاتت
كان مصلحة بالنسبة لاي دولة بتستورد نفط
بس في نفس الوقت رجوعه هيفيد الدول
المصدرة للنفط زي دول الخليج والعراق والجزائر
ممتاز جدا
كدا احنا عرفنا اسعار السلع الاساسية زي الغذاء
والطاقة زادت ازاي وليه
السؤال بقى دلوقت
ايه المشكلة لما الاسعار دي تزيد
في الحقيقة ما فيش اي مشكلة في زيادة
الاسعار العالمية للسلع الاساسية الا في
حالة واحدة
وهي انك تكون دولة مستوردة للسلع دي
كلما زاد اعتمادك على استيراد السلع دي
كلما زاد تضررك من ارتفاع اسعارها
في الخارج
علشان نعرف اذا كنا معتمدين على الاستيراد
بشكل عام وللا لا
بنبص على مجموعة من المقاييس الاقتصادية
المختلفة ابرزها نسبة ورادات البلد لناتجها
المحلي الاجمالي
يعني وارداتك بتمثل قد ايه من حجم اقتصادك
لو بصينا على النسبة دي في الدول العربية
طبقا لقاعدة بيانات البنك الدولي
هنلاقي جيبوتي في المقدمة
لان وارداتها من السلع والخدمات بتمثل
1073 من ناتجها المحلي الاجمالي
بعدها الامارات ب 706
ثم البحرين ب 671
وبعدهم موريتانيا 609
ثم لبنان ب 528
بعدهم تيجي تونس ب 522
ثم الاردن ب 511
وبعدهم الكويت ب 449
ثم اليمن ب 432
فالمغرب ب 42
فعمان ب 414
ثم ليبيا ب 354
ثم قطر ب 341
ثم سوريا ب 336
والجزائر ب 264
والسعودية ب 243
العراق ب 242
ومصر ب 203
واخيرا السودان ب 19
وبالمناسبة السبب الرئيسي في انخفاض
النسبة دي بالشكل دا عند السودان
هي العقوبات الاقتصادية المفروضة عليها
المهم على مستوى الدول العربية
متوسط نسبة الواردات للناتج المحلي الاجمالي
في 2020 كان عامل 368
دلوقت بقى وفي ظل الظروف اللي العالم
بيمر بيها
المفروض ان الدول العربية اللي بتعتمد على
الاستيراد بشكل اكبر
هي اكتر دول الاسعار بتزيد في سوقها المحلي
صح الكلام دا
لا طبعا مش صح
لو بصيت معايا على تضخم حاجة زي اسعار
الغذاء في 2022 في الدول العربية
هنلاحظ ان اكتر الدول اللي اسعار الغذاء
ارتفعت فيها مش هي اكتر الدول اللي بتعتمد
على الاستيراد في المنطقة العربية
يعني مثلا اسعار الغذاء في لبنان زادت باكتر من
200
وفي نفس الوقت زادت في البحرين
بما يقرب من 11 بس
طب ازاي دا ممكن
في حين ان البحرين اصلا بتعتمد على الواردات
اكتر من لبنان
هقول لك
احنا متفقين ان فيه تضخم عالمي
بنتكلم على تضخم نسبته تقريبا 10
في الربع الاخير من 2022
دا تضخم سببه الى حد كبير وجود مشاكل
على جانب العرض في السوق
وهو في النهاية تضخم مستورد
يعني القمح مثلا سعره زاد مش علشان بقى
فيه فجاة طلب مرتفع عليه
لا
هو سلعة مستوردة وسعرها زاد برا
المهم ال 10 دول ممكن يوصلوا لك
كمستهلك نهائي زي ما هما
وممكن يوصلوا لك بنسبة اقل 3 مثلا
او ما يوصلوش ليك خالص
وممكن يوصلوا لك 10
اللي بيحدد النسبة اللي بتوصل لك كمستهلك
نهائي من التضخم المستورد هما 3 حاجات
الاولى هي هيكل الواردات
يعني ايه اللي بلدك بتستورده اصلا
بتستورد اكل وشرب وطاقة وسلع استهلاكية
وللا بتستورد مدخلات انتاج وبتعيد تصديرها
في صورة منتجات نهائية
يعني مثلا نسبة واردات الصين لناتجها
المحلي الاجمالي في 2021 كانت عاملة
174
الواردات دي معظمها مواد اولية
ومدخلات انتاج
نفس الفكرة
الدول النفطية مثلا زي دول الخليج
بتستورد غذاء مش بتستورد طاقة
وبالتالي التضخم المستورد للسلع الاساسية
عندها محصور بشكل كبير في الغذاء
وهي في نفس الوقت بتصدر التضخم للعالم
في صورة نفط وغاز اسعارهم اعلى
الحاجة التانية بقى اللي بتحدد مدى تاثير
التضخم المستورد على الاسعار
في السوق المحلي
هي انت كدولة معاك فلوس كافية تشتري
الواردات اللي انت محتاجها وللا لا
والنقطة دي ترجعنا للمشكلة التانية اللي بتعاني
منها سريلانكا واللي اشرت ليها
في بداية الحلقة
مشكلة سريلانكا يا جماعة هي انها ما معهاش
فلوس تمول وارداتها من السلع الاساسية
اللي هي الغذاء والطاقة
في مايو اللي فات وزير المالية السريلانكي
السابق علي صبري
اللي هو دلوقت وزير الشؤون الخارجية
قال لاعضاء البرلمان
سريلانكا يا جماعة ما حيلتهاش دلوقت
غير 50 مليون دولار هما اجمالي احتياطي
البلد من النقد الاجنبي القابل للاستخدام
ال 50 مليون دولار دول هما اللي فاضلين
من احتياطي قيمته 76 مليار دولار في 2019
طب الفلوس راحت فين
مش موضوعنا
المهم دلوقت هو ان سريلانكا ما معهاش
فلوس كافية تمول بيها وارداتها
من السلع الاساسية
وطبعا مش كافية علشان تسدد ديونها
سريلانكا كان المفروض تسدد 7 مليار دولار
لاصحاب الديون في 2022
وبما ان ما فيش فلوس كفاية من ناحية
وعبء الديون زاد من ناحية تانية
سريلانكا تخلفت عن السداد
طب ليه عبء الديون زاد في 2022
باختصار لان الفدرالي الامريكي رفع سعر
الفايدة باكتر من 4 السنة دي
علشان عاوز يسيطر على مستويات التضخم
داخل الاقتصاد الامريكي
 الحركة دي رفعت تكلفة الاستدانة في جميع
انحاء العالم
وفي نفس الوقت تسببت في خروج الاموال
الساخنة من الاسواق الناشئة واتجاهها ناحية
الاسواق المتقدمة وفي مقدمتها طبعا
السوق الامريكي
ودا بالتالي ادى لارتفاع قيمة الدولار
يعني الفدرالي بحركة واحدة
رفع تكلفة خدمة الديون
وسحب اداة تمويل مهمة وهي
الاموال الساخنة
ورفع سعر الدولار اللي العالم كله بيشتري
بيه السلع من اي حتة على ظهر الارض
في ظل الظروف دي
الحكومة السريلانكية اضطرت انها تخنق
انشطة الاستيراد
ودا تسبب في ارتفاع اسعار السلع
الاساسية المستوردة
لانها مهمة بالنسبة للسوق المحلي
 والداخل منها اقل من حجم الطلب فسعرها زاد
واسعار البدائل المحلية زادت بالتبعية
كونك ما معاكش فلوس كفاية تمول الواردات
يبقى انت ما معاكش فلوس كافية في
الاحتياطي بتاعك من النقد الاجنبي
نقص الاحتياطي او تراجعه لمستويات حرجة
اثره بيظهر فين
بيظهر على سعر العملة المحلية
ودا ياخدنا لتالت حاجة بتتحكم في مدى تاثر
المستهلك بالتضخم المستورد
والكلام هنا عن اسعار الصرف
علشان تاخد بالك انا اقصد ايه
خليني اديك مثال
انا دلوقت راجل مستورد نرويجي عايش
في النرويج
وانت مستورد سريلانكي عايش في سريلانكا
واحنا الاتنين عاوزين نستورد التليفون دا
من الصين
التليفون دا على ارضه في الصين عامل
1100 دولار
كان سعره من شهر واحد الف دولار
ولكن بسبب المشاكل بتاعة اسعار الطاقة
العالمية وسلاسل الامداد وكل الكلام دا
سعره زاد بنسبة 10
كدا انا وانت قدامنا تضخم مستورد قيمته
10 هنتحمله
سعر صرف الكورونة النرويجية قدام الدولار
بيقترب من 10 كورونة لكل دولار
وسعر صرف الروبية السريلانكية بيقترب
من 200 روبية لكل دولار
يعني كدا انا هدفع في التليفون الواحد
11 الف كورونة
وانت هتدفع 240 الف روبية
المعاملة دي احنا عملناها انا وانت
في شهر اكتوبر
جينا نعمل زيها في شهر نوفمبر
انا دفعت برضو 11 الف كورونة لان سعر
صرف الكورونة قدام الدولار فضل ثابت
زي ما هو
وانت دفعت 480 الف روبية لان عملتك
سعر صرفها قدام الدولار انهار وفقدت
نص قيمتها
دلوقت بقى لو كل واحد فينا مرر التكلفة
الزيادة دي للزبون النهائي في بلده زي ما هي
في الحالة دي الزبون النرويجي هيتحمل زيادة
سعرية قيمتها 10
والزبون السريلانكي هيشيل زيادة
بتتجاوز ال 100
دا معناه ان ضعف سعر العملة المحلية
ضاعف من تاثير التضخم المستورد وخلاه
يضرب في السما
نفس التليفون ونفس الزيادة السعرية هناك
عند المنتج على ارضه
بس مشكلة سعر الصرف هي اللي عملت
الفرق الكبير دا
والفرق دا بالمناسبة صعب جدا المستورد
او المنتج يتحمله
بصوا يا جماعة فيه حاجة الجماعة بتوع الاقتصاد
بيسموها ال 
او معدل التمرير
سعر اي سلعة او مادة خام مستوردة
لما بيزيد اول حد بيصطدم بالزيادة دي
هو المستورد او المنتج
بعد كدا المنتج بياخد القرار اذا كان
هيمرر لك انت كمستهلك نهائي الزيادة دي
وللا لا
في بعض الاحيان بيمررها بالكامل
وفي بعض الاحيان بيمرر جزء وبيتحمل
هو جزء
على سبيل المثال
في اليابان دايما بنلاحظ ان مؤشر اسعار
المنتجين اعلى من مؤشر اسعار المستهلك
ارتفاع مؤشر اسعار المنتجين معناه ان تكلفة
الانتاج زادت
وبالتالي من المنطقي ان اسعار المستهلك تزيد
بنفس النسبة على الاقل
لكن بسبب خصوصية المستهلك الياباني
اللي كنت شرحتها لكم قبل كدا في حلقة
لماذا لا ترتفع الاسعار في اليابان
معظم المنتجين في اليابان بيفضلوا انهم
يتحملوا هما التكلفة الزيادة علشان مستويات
الاستهلاك ما تتراجعش
ودا اثره بيظهر في مستويات ربحيتهم
اللي بتنخفض
بس طبعا التكلفة اللي بيتحملوها تكلفة
معقولة يمكن تحملها
مش الزيادة الخرافية مثلا اللي بتحصل
في سريلانكا
وبالمناسبة هقول لكم على حاجة
تعرفوا ان الورطة اللي واقع فيها المواطن
السريلانكي دي
ممكن ما تكونش ورطة في حالة واحدة بس
وهي ان دخله يزيد بنفس نسبة تراجع
قيمة الروبية
بس دا طبعا ما بيحصلش
اللي بيحصل هو ان التضخم بيتسبب في تاكل
قوته الشرائية المحدودة اصلا
علشان كدا الجماعة بتوع الاقتصاد وخصوصا
مسؤولي البنوك المركزية بيعتبروا معدلات
التضخم الكبيرة هي تاني اسوا حاجة بعد اكل
مال اليتيم
بيكرهوا التضخم الكبير لانه بيضر الاقتصاد
وقبل منه المستهلك
وعلى هذا الاساس عندهم استعداد انهم
يضحوا بالنمو الاقتصادي في سبيل السيطرة
على التضخم
ودا اللي بيحصل دلوقت
الفدرالي الامريكي ومن وراه البنوك
المركزية الكبيرة
بيرفعوا اسعار الفايدة علشان يقللوا المعروض
النقدي وبالتالي يخفضوا التضخم
ولكن ارتفاع تكلفة الاقتراض بيترجم فورا
في صورة نشاط اقتصادي اقل
ومن ثم انكماش او ركود
كريستالينا غورغيفا رئيسة صندوق النقد الدولي
بتبشرنا ان تلت العالم هيعاني من ركود
في 2023
ركود يعني ايرادات اقل للشركات
اجور ضعيفة النمو
توظيف اقل
علشان كدا الست المحترمة دي بتقول
ان 2023 هتكون اصعب من 2022
دلوقت بقى لما حد يسالني الاسعار في 2023
رايحة على فين
اقول له على حسب انت عايش فين
لو عايش مثلا في اوروبا او دول الخليج
فانت مشكلتك الاساسية التضخم المستورد
 ودا هينخفض لما مشاكل سلاسل التوريد
حدتها تقل
والازمة الروسية الاوكرانية يحصل فيها
تفاهمات تسمح للدولتين على الاقل انهم
يندمجوا تاني في اسواق السلع
لان في غياب سلع مهمة واستراتيجية زي
النفط والغاز الروسي من السوق
الاوروبي تحديدا
اوروبا هتفضل عطشانة جدا للطاقة وهتنافس
باقي دول العالم الفقيرة قبل الغنية على
امدادات الطاقة المتاحة خارج روسيا
في ظل استمرار الظروف الحالية اسعار
السلع مع الاسف من المتوقع بحسب
جولدمان ساكس انها تزيد باكتر من 40
في 2023
من الاخر استمرار الازمة الروسية الاوكرانية
لفترة طويلة هيعقد الامور اكتر
اما بقى لو انت عايش في دولة عندها
مشكلة في اسعار الصرف او في كفاية
الموارد الدولارية الى جانب طبعا التضخم
المستورد زي لبنان مثلا
فالامل هنا مش ان الاسعار تنخفض
لا
الامل هو انها تتوقف عن الزيادة
وقوفها مكانها شيء عظيم جدا
خصوصا وان عدم استقرار اسعار الصرف بيخلي
فيه عشوائية وتشوهات في انشطة التسعير
بتلاقي سلع ومنتجات متسعرة باسعار
غير منطقية
بسبب خوف المنتج او التاجر او المستورد
من ارتفاع اسعار الصرف وقدرته على اعادة
بناء مخزونه
وبسبب اقبال المستهلك على شراء سلع
هو مش محتاجها بس علشان يحافظ
على فلوسه
في ظل الظروف دي كله بيلوش
في بيئة زي دي استقرار الاسعار هيحصل
بمجرد استقرار العملة وتوافر نقد اجنبي
كافي لتغطية الواردات
استقرار اسعار الصرف علشان يحصل
لازم الاحتياطيات تزيد
والاحتياطيات علشان تزيد بسرعة ما فيش
وصفات او حلول سهلة
في ظل استمرار الفدرالي في سياساته الحالية
الاموال الساخنة تفضل بعيد عن الاسواق
الناشئة على الاقل لحد نهاية 2023 تقريبا
ودا ياخدنا لحلول تانية زي الاستعانة
بمؤسسات التمويل الدولية زي صندوق
النقد الدولي
وبيع اصول
الهند مثلا عملت الحاجتين دول في 1991
لما الاحتياطي بتاعها وصل لاقل من مليار دولار
راحت لصندوق النقد الدولي
وبدات في خصخصة كتير من المؤسسات
والشركات الحكومية
ولما كل دا ما كفاش اضطرت انها تستخدم
احتياطياتها من الذهب
باعت جزء ورهنت جزء وخدت
قصاده قروض
كل دا علشان توفر فلوس تامن بيها وارداتها
من الغذاء والطاقة
كانت فترة صعبة جدا على الهند
ولكنها قدرت تتخطاها وتتجاوزها وبقت
النهار دا صاحبة خامس اكبر اقتصاد في العالم
المهم في ظل الظروف دي
لازم التقشف والتوفير في الانفاق يبقى هو
عنوان المرحلة بالنسبة للاسر
ودا مهما كان مستواها المادي
لان زي ما ستي الله يرحمها كانت بتقول
يا مستكتر
الايام اكتر
انا كدا خلصت كلامي
وكالعادة عندي سؤال لحضراتكم
برايك امتى الدول العربية يبقى عندها
قاعدة انتاجية ضخمة تكفي احتياجاتها
من ناحية وتخليها قادرة تتجنب صدمات
موجات التضخم العالمية المفاجئة
من ناحية تانية
هتابع اجاباتكم في التعليقات
وفي النهاية يا ريت لو عجبتك الحلقة دي
وحابب تشوفنا تاني
اشترك في القناة
واستنانا في حلقات جديدة باذن الله
سلام
