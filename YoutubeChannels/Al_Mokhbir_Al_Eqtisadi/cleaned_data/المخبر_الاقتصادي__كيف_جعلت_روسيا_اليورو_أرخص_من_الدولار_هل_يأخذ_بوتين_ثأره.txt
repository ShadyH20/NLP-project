لو الروس ما رجعوش يضخوا الغاز تاني لالمانيا
في خط الانابيب نورد ستريم 1
فاليورو حينهار اكتر
وممكن سعر صرفه قدام الدولار
يوصل ل 90 سنت امريكي
مقابل كل 1 يورو
في فصل الشتا اللي جاي
اللي فات دا مش كلامي
دا كلام المحللين في بنك نومورا الياباني
اللي شايفين ان اوروبا كلها
حتبلس في الحيط
لو الروس عملوها وما رجعوش يضخوا الغاز
في خط الانابيب
واحنا بنصور دلوقت
حجم الغاز اللي روسيا بتبعته لالمانيا
عن طريق خط نورد ستريم 1
هو صفر
ودا ببساطة
لان الخط مقفول بقى له اكتر من اسبوع
للصيانة الدورية
المفروض ان عملية الصيانة دي
تنتهي في 21 يوليو
ولكن الاوروبيين وبالاخص الالمان
خايفين من ان الرئيس الروسي فلاديمير بوتين
يغدر بيهم ويتلكع شوية في اعادة ضخ الغاز
او يامر شركة غازبروم الروسية
المسؤولة عن الخط انها ما تفتحهوش تاني ابدا
وبما ان المصائب لا تاتي فرادى عادة
فانقطاع الغاز الروسي
جاي في اسوا وقت ممكن بالنسبة لاوروبا
وقت القارة بتتعرض فيه لضغوط اقتصادية
من كل الجهات
والضغوط دي احد نتائجها الواضحة جدا
هو تدهور قيمة اليورو
وانخفاض سعر صرفه مؤخرا لاقل من 1دولار
لاول مرة من 20 سنة
بعد يومين بس من قفل روسيا
لخط نورد ستريم 1
اليورو تم تداوله مقابل اقل من 1دولار
ودي حاجة ما حصلتش من 2002
ورغم كدا ما نقدرش نقول ان القرار الروسي
هو السبب الوحيد في تدهور قيمة اليورو
بالشكل دا
القرار الروسي تقدروا تقولوا انه كان بمثابة
القشة التي قصمت ظهر البعير
العملة الاوروبية المشتركة
بتواجه كوكتيل محترم من المصايب
والمشكلة الكبيرة هو انه لحد اللحظة دي
وعلى عكس كل الازمات اللي مر بها اليورو
قبل كدا
ما فيش حد بيتدخل لانقاذه
ايه بقى بالضبط اللي بيحصل لليورو
وليه سعره تراجع
وهل حيفضل يتراجع
وازاي روسيا تقدر تاثر
على سعر العملة الاوروبية
وليه الكل فجاة بقى خايف على استقرار المانيا
وهل اوروبا ممكن تستفيد
من انخفاض سعر اليورو
وازاي امريكا بتدوس على جرح اليورو
وبتضعف قيمته
وليه البنك المركزي الاوروبي نايم في العسل
لحد دلوقت
دي عينة من الاسئلة اللي حندردش فيها
مع بعض
في حلقة النهار دا
انا اشرف ابراهيم
ودا المخبر الاقتصادي
ال  
او عملة المرحاض
او العملة اللي ريحتها وحشة وسعر صرفها مهزا
وعديم المبدا زيها
 دا ال  او الاسم المستعار
اللي المتداولين والمستثمرين في اسواق المال
قعدوا فترة طويلة
يطلقوه على العملة الاوروبية الاشهر
على الاطلاق
وهي اليورو
ودا يخليك طبعا تسال
ايه اللي يخلي عملة مهمة جدا زي اليورو
تتشهر في السوق بلقب منحط زي دا
اصل احنا مش بنتكلم على البوليفار الفنزويلي
ولا الدولار الزيمبابوي
لا
دا الكلام هنا عن العملة الاوروبية المشتركة
اللي بيتم تداولها النهار دا
في 19 دولة من دول الاتحاد الاوروبي
كعملة رسمية
العملة اللي بتعتبر حاليا
تاني اهم عملة في العالم بعد الدولار الامريكي
فازاي عملة زي دي تتشهر في السوق
باللقب دا
علشان اجاوبك على السؤال دا
ضروري نرجع مع بعض 30 سنة لورا
في 7 فبراير سنة 1992
ممثلين عن 12 دولة اوروبية
وقعوا مع بعض  
او معاهدة ماستريخت
والمعاهدة دي تقدروا تعتبروها
الاتفاقية المؤسسة للاتحاد الاوروبي
المهم
ال 12 دولة اللي وقعوا على المعاهدة
وهم المانيا وبريطانيا واسبانيا والبرتغال
وهولندا ولوكسمبورغ وايطاليا وايرلندا واليونان
وفرنسا والدانمارك وبلجيكا
اتفقوا ان تنفيذ بنود المعاهدة
حيتم على 3 مراحل
ما لناش دعوة بالمرحلتين الاولى والتانية
وخلونا نركز بس على المرحلة التالتة والاخيرة
لانها هي اللي تهمنا في السياق
اللي احنا بنتكلم فيه
في المرحلة التالتة
المعاهدة بتنص على انه لازم يتم تاسيس
بنك مركزي اوروبي مستقل
وتدشين عملة اوروبية موحدة
على بداية سنة 19 اقصى حاجة
يعني الخطوات دي ما ينفعش تتاخر
عن بداية سنة 19 باي شكل
مرت السنين وقربنا من الميعاد النهائي
لتنفيذ المرحلة التالتة من المعاهدة
في الوقت دا كان الاتحاد الاوروبي
كان فيه 15عضوا
المفروض ان الدول ال 15
تنفذ المرحلة التالتة وتمشي كلها ايد واحدة
في سكة التكامل النقدي في نفس الوقت
ولكن دا ما حصلش
المهم
11 دولة بس من دول الاتحاد الاوروبي
هي اللي شاركت في اطلاق ال  
او منطقة اليورو
الدول المحترمة دي اتفقوا مع بعض
على انه اعتبارا من 1 يناير سنة 19
بقى عندهم عملة اوروبية مشتركة
اسمها اليورو
المهم يا سيدي
اليورو اللي كان سعر صرفه
عند 1 دولار و18 سنت
ما قدرش يصلب طوله قدام الدولار
في الشهور الاولى من اصداره
وبدا يفقد جزء كبير من قيمته
بسرعة مذهلة
بعدما يقرب من سنتين من اصداره
وتحديدا في سبتمبر سنة 20
اليورو فقد حوالي 30 من قيمته
قدام الدولار
وسعر صرفه وصل ل 85 سنت امريكي
مقابل كل 1 يورو
الهبوط السريع دا عمل حالة قلق عالمية
لان اليورو مش عملة دولة واحدة
لا دا عملة 11 دولة اوروبية من ضمنهم
دول اقتصاداتها بتعتبر من الاكبر في العالم
زي المانيا وفرنسا
وبالتالي تدهور اليورو بالشكل دا
ممكن يقلب بشكل غبي
لازمة مالية عالمية تزعل الكل
وعلى هذا الاساس
شفنا واحدة من اكبر عمليات التدخل
الدولية المنظمة
في اسواق الصرف
في 22 سبتمبر سنة 20
البنك المركزي الاوروبي
ومجلس الاحتياطي الفدرالي الامريكي
وبنك اليابان وبنك انكلترا وبنك كندا
ومعاهم كل البنوك المركزية الوطنية
في منطقة اليورو
كل البنوك دي اتفقوا انهم يدخلوا مع بعض
في نفس الوقت
في سوق الصرف الاجنبي
علشان يعملوا حاجة واحدة
وهي انهم يشتروا اليورو
ويبيعوا قصاده على الناحية التانية الدولار
والاسترليني والين الياباني
الخطوة دي تمت بناء على طلب
من البنك المركزي الاوروبي
من البنوك المركزية العالمية
والهدف من وراها زي ما هو واضح
كان رفع قيمة اليورو
في نهاية اليوم
الجماعة دول قدروا يرفعوا قيمة اليورو
اليورو ل 90 سنت امريكي
ودا قبل ما ينزل تاني ل 877 سنت
اوضاع اليورو كانت سيئة جدا
لدرجة ان التدخل الدولي الضخم دا
واللي بالمناسبة ما تكررش تاني
ما قدرش انه يرفع سعر صرفه
فوق ال 1 دولار
اليورو ما نطش فوق ال 1دولار
غير بعدها بحوالي سنتين
وتحديدا في يوليو 2002
ولكن يا فرحة ما تمت
سعر صرفه ما استمرش فوق ال 1دولار
غير كام يوم بس
وبعدين لف ورجع تاني
ودا اللي كان مجنن الجماعة المتداولين
في سوق الفوركس او الصرف الاجنبي
ومن هنا جيه استهزاؤهم بالعملة الاوروبية
وتسميتهم ليها باسم ال  
في نهاية السنة وتحديدا في 2 ديسمبر 2002
اليورو تعادل سعر صرفه مع الدولار الامريكي
وركب فوقه من ساعتها وما نزلش
لحد يوليو 2022
في الشهر دا اليورو سعر صرفه
تراجع لاقل من 1دولار
لاول مرة من سنة 2002
ودا حصل لاسباب كتير من ضمنها
الرئيس الروسي فلاديمير بوتين
والبنك المركزي الاوروبي
ومجلس الاحتياطي الفدرالي الامريكي
ال 3 دول بما فيهم المركزي الاوروبي
تحركاتهم كلها ضد اليورو
بتضغط عليه وبتقلل قيمته
وخلونا نحكي القصة بالترتيب
اليورو وهو داخل 2022 برجله اليمين
في اول يناير اللي فات
كان سعر صرفه قدام الدولار
بيقترب من 1 دولار و 13 سنت امريكي
الاوروبيين كانوا داخلين السنة الجديدة
ومش شاغلهم حاجة غير انهم ازاي يتعافوا
بشكل كامل
من تبعات ازمة كورونا
اللي عطلت اقتصاداتهم لشهور
ولكن من سوء حظهم
حصل شيء ما كانش في الحسبان
الرئيس الروسي فلاديمير بوتين
قرر غزو الاراضي الاوكرانية
في 24 فبراير اللي فات
الاوروبيين اللي عارفين انهم
ما يقدروش يدخلوا في صراع عسكري
مباشر مع روسيا
امطروا موسكو بعدد لا حصر له من العقوبات
اللي بتستهدف الاقتصاد الروسي
ودا تم برايي بدون حساب دقيق للعواقب
او لرد فعل روسيا
اللي بتمتلك ادوات ضغط ونفوذ كبيرة
على اوروبا
خصوصا في مجال الطاقة
الروس قطعوا الغاز عن بولندا وبلغاريا
وفنلندا وهولندا والدانمارك
وعلى الناحية التانية
الاوروبيين ازموا الامور اكتر على نفسهم
وقرروا حظر استيراد النفط الروسي
اوروبا بدون النفط والغاز الروسي
تلبس في الحيط
ودا اثاره بدات تبان بشكل واضح
في اسعار الطاقة وبالتبعية معدلات التضخم
داخل القارة
التضخم في منطقة اليورو
وصل في يونيو اللي فات ل 86
ودا ناتج بشكل اساسي عن ارتفاع اسعار الطاقة
في مارس اللي فات
الاوروبيين ما كانوش لسه فاقوا
من حالة الصدمة
اللي سببتها لهم الحرب
وما كانش لسه فيه اتفاق واضح بينهم
على الطريقة اللي ممكن يواجهوا بيها
تبعات الحرب الروسية على اوكرانيا
وهم محتاسين كدا
طلع لهم مجلس الاحتياطي الفدرالي
في الولايات المتحدة
اللي مسك سلاحه وقرر يضرب في المليان
ويقلب سياسته النقدية راسا على عقب
علشان ياخد العالم كله على خوانة
في بداية السنة
معدل الفايدة الرئيسي في الولايات المتحدة
كان قريب من الصفر
لكن في اجتماعه في مارس
الفدرالي قرر يرفع سعر الفايدة
ب 25 نقطة اساس
وفي اجتماع مايو رجع رفع 50 نقطة اساس
تانية
وفي اجتماع يونيو رفع الفايدة
بواقع 75 نقطة اساس تاني
بالمناسبة علشان تبقى معايا في الصورة
وتبقى واخد بالك من معنى الكلام اللي بيتقال
ال 1 بيتكون من 100 نقطة اساس
او  
فلما اقول لك ان الفدرالي رفع الفايدة
ب 50 نقطة اساس
فدا معناه انه رفعها ب 05
المهم
سعر الفايدة الرئيسي في امريكا حاليا
في النطاق ما بين 15
و175
احنا بنصور دلوقت قبل الاجتماع بتاع
شهر يوليو
ولكن وفقا لتوقعات المحللين
فعلى الاغلب الفدرالي حيرفع الفايدة
في الاجتماع دا
ب 75 نقطة اساس كمان
الامريكان بيرفعوا الفايدة بالشكل السريع دا
لانهم عاوزين يسيطروا على معدل التضخم
اللي بيدمر القدرة الشرائية للامريكيين
باقصى سرعة
في يونيو اللي فات معدل التضخم
في الولايات المتحدة
وصل لمستوى قياسي جديد
بنتكلم على تضخم نسبته 91
ودا معدل الامريكان ما شافهوش
من 40 سنة تقريبا
الامريكان طبعا علشان يسيطروا
على التضخم دا ويحجموه
ويودوه للنسبة المثلى بالنسبة لهم
وهي 2
حيرفعوا الفايدة بشكل اكبر
خلال اجتماعاتهم الجاية
الفدرالي لسه عنده اربع اجتماعات السنة دي
واحد في يوليو وواحد في سبتمبر
وواحد في نوفمبر
واخر واحد في ديسمبر
الامريكان بما انهم اصحاب الاقتصاد الاقوى
في العالم
والعملة الاهم في العالم اللي هي الدولار
فرفعهم للفايدة بيؤثر على العالم كله
والتاثير دا بيبان في صورة نزوح رؤوس الاموال
ناحية السوق الامريكي
اي دولة عاوزة تتجنب السيناريو دا
ومش حابة ان رؤوس الاموال الاجنبية
تخرج منها
لازم تمشي ورا الفدرالي
وترفع هي كمان سعر الفايدة بتاعتها
علشان كدا شفنا السنة دي
اكتر من 50 دولة على مستوى العالم
مشيوا ورا الفدرالي ورفعوا سعر
الفايدة بتاعتهم
بما لا يقل عن 50 نقطة اساس
مين بقى اللي نايم في الخط لحد دلوقت
وما كلفش خاطره يعمل اي منظر
البنك المركزي الاوروبي
البنك المركزي الاوروبي رافض لحد دلوقت
انه يرفع سعر الفايدة
ودا لانه خايف انه لو رفع سعر الفايدة
حيضعف النمو الاقتصادي في القارة
ويورطها في حالة ركود
المركزي الاوروبي قدامه خيارين
احلاهما مر زي ما بيقولوا
يا اما يرفع سعر الفايدة ويضحي بالنمو
علشان يسيطر على التضخم ويقوي اليورو
يا اما يفضل سايبها منخفضة على وضعها
ويسيب التضخم يزيد اكتر
واليورو يضعف
ودا علشان ينقذ النمو الاقتصادي
لحد اللحظة اللي بكلمكم فيها دي
المركزي الاوروبي ماشي في السكة التانية
في الوقت اللي الفدرالي الامريكي
رفع فيه الفايدة 150 نقطة اساس
من بداية السنة
المركزي الاوروبي لسه بيفكر يرفع الفايدة
25 نقطة اساس في اجتماع يوليو
لو توقعات المحللين لحجم الزيادة المقبلة
طلعت صح
بالنسبة للبنكين الامريكي والاوروبي
ففي نهاية شهر يوليو
حيبقى عندنا الفدرالي الامريكي
رفع الفايدة 225 نقطة اساس
والمركزي الاوروبي رفع ب 25 نقطة اساس بس
التفاوت الرهيب دا في وتيرة وحجم
رفع اسعار الفايدة بين امريكا واوروبا
كان سبب في نزوح المستثمرين من اوروبا
اللي مش مستقرة
بسب تاثرها بالحرب الاوكرانية
واللي اسعار الفايدة فيها رخيصة
ناحية الولايات المتحدة الاقل تاثرا بالحرب
وفي نفس الوقت بتقدم فوايد اعلى
نزوح رؤوس الاموال معناه
ان الاصول المقومة باليورو بتتباع في السوق
والاصول المقومة بالدولار الامريكي
فيه اقبال كبير عليها
ودا بيترجم فورا في صورة دولار سعره اعلى
ويورو سعره ارخص
ارخص لحد فين
في 13 يوليو اللي فات شفنا سعر اليورو
اقل من 1 دولار لاول مرة من 2002
دا ما حصلش في 2008
في الازمة المالية العالمية
ولا في 2010 في عز ازمة منطقة اليورو
ولا في 2020 في ازمة كورونا
ولكنه حصل دلوقت
في يوليو 2022
طيب هل نقدر نقول ان قوة الدولار
المستمدة بشكل اساسي
من ارتفاع اسعار الفايدة
هي السبب الرئيسي في تدهور
سعر صرف اليورو للمستوى دا
لا ما نقدرش نقول كدا
الدولار بالفعل قوي جدا السنة دي
وحاطط على العملات كلها
العملات اللي طلعت قدام الدولار بقى
تتعد على الصوابع
بنتكلم على الكوانزا الانغولي والروبل الروسي
والبيزو الاوروغواياني والريال البرازيلي
وطبعا المفاجاة الابرز وسط العملات دي
هي الروبل
وعلشان تعرف ليه الروبل موجود
ضمن افضل عملات العالم اداء قدام الدولار
السنة دي
ضروري تشوف حلقة الروبل اقوى عملة
تقدر تشوفها من هنا
المهم خلاصة الكلام في الزاوية دي
هي ان قوة الدولار مش هي السبب الرئيسي
او الوحيد ورا تدهور سعر صرف اليورو
الاوروبيين عندهم مشاكل بالكوم
من اول ازمة كورونا اللي لسه ما فاقوش منها
مرورا بالحرب الروسية الاوكرانية
ووصولا لازمة الطاقة
اللي بتهدد النهار دا استقرار القارة باكملها
اخر فصل من فصول الازمة دي
كان يوم 11 يوليو اللي فات
في اليوم دا الروس قرروا وقف ضخ
الغاز بتاعهم
عن طريق خط الانابيب نورد ستريم 1
للصيانة
واللي بيشيل الغاز من روسيا وينقله لالمانيا
الخط دا تبع شركة اسمها 
الشركة دي بقى اللي بيملك اغلبية اسهمها
هي شركة الغاز الطبيعي الروسية الحكومية
غازبروم
المهم عملية الصيانة دي
ميعادها كان محدد مسبقا
ومعروف للكل
والمفروض انها ما تزيدش عن 10 ايام
يعني الخط لازم يرجع يشتغل تاني
في 21 يوليو
واحنا بنصور دلوقت
ال 10 ايام لسه ما عدوش
لكن الاوروبيين وخصوصا الالمان
خايفين ان بوتين يعملها معاهم
ويطول فترة صيانة الخط
او يوقف ضغط الغاز خالص
من اللقطات الظريفة في الحوار دا
هي ان عملية صيانة نورد ستريم 1
كانت بتستلزم ان واحد من التوربينات
المستخدمة في الخط
تتم صيانته وتصليحه في كندا
لو التوربين دا الكنديين ما صلحوهوش وبعتوه
الخط حيفضل مقفول
لان التوربين دا
يخص محطة الضغط الروسية بورتوفايا
المسؤولة عن ضخ الغاز في الخط
المهم مستر فولوديمير زيلينسكي
رئيس اوكرانيا
راح مكلم رئيس الوزراء الكندي جاستن ترودو
وقال له احنا مش حنسامحكم لو رجعتوا
التوربين للروس
لانكم لو عملتوا كدا
حتبقوا بتنتهكوا العقوبات المفروضة
على روسيا
طبعا بالنسبة للالمان كلام زيلينسكي دا عبط
لانه مش غرمان حاجة
وهم اللي حيشيلوا الطين على دماغهم
لو الخط فضل واقف
المهم وزير الاقتصاد الالماني روبرت هابيك
اتصل بالكنديين واتفق معاهم انهم
يصلحوا التوربين
ويبعتوه في اسرع وقت
وبالفعل
الكنديين صلحوا التوربين
وبدل ما يشحنوه عن طريق البحر
زي ما هو معتاد
حملوا التوربين على طيارة
وبعتوه لالمانيا في 17 يوليو
علشان يكسبوا وقت
ومن المانيا التوربين حينقلوه عن طريق البر
لفنلندا
ومنها للمحطة الروسية
لسه فيه توربين تاني مع شركة سيمنز الالمانية
بيتصلح
لحد اللحظة اللي بكلمكم فيها دي
التوربين دا لسه ما تصلحش
المانيا لحد دلوقت
بتحصل على 30 من الغاز بتاعها
من روسيا
بدون الغاز دا
القطاع الصناعي الالماني الضخم
حينهار بدون مبالغة
والحكومة الالمانية في فصل الشتا
حتلاقي نفسها في معضلة
تضخ الغاز للمواطنين وتدفيهم
وبالتالي تقفل المصانع
وللا توديه للمصانع وتشغلها
وتسيب الناس تبرد
وبالمناسبة الموضوع مش على قد المانيا
النمسا وايطاليا وجمهورية التشيك
بيستوردوا غاز عن طريق نورد ستريم 1
كل اللي انا حكيته دا عامل حالة من الرعب
عند المستثمرين
تجاه مستقبل اوروبا
ودا اترجم في صورة نزوح وابتعاد عن الاصول
المقومة باليورو
خصوصا وان البنك المركزي الاوروبي
ما بيعملش حاجة علشان ينقذ اليورو
الاقبال المتراجع على اليورو من ناحية
وقوة الدولار الامريكي من ناحية تانية
ساهموا في انخفاض سعر العملة الاوروبية
للمستوى اللي احنا ما شفناهوش من 20 سنة
واحد حيقول لي هو مش المفروض ان اوروبا
حتستفيد من انخفاض قيمة اليورو
بما ان انخفاض قيمة العملة
حيخلي صادراتها للخارج ارخص
وبالتالي اكثر جاذبية بالنسبة
للمستوردين الاجانب
اقول لك نظريا الكلام دا صح
ولكن عمليا اوروبا مش حتكسب حاجة
ودا باختصار لان التضخم
حياكل اي مكسب اوروبا ممكن تحققه
من زيادة صادراتها
على سبيل المثال
المانيا زي ما انتو عارفين
هي صاحبة اكبر اقتصاد في اوروبا
وبتعتبر في نفس الوقت
اكبر دولة مصدرة في القارة كلها
في ظل انخفاض قيمة اليورو
من المتوقع ان حيبقى فيه اقبال اكبر
على استيراد السلع الالمانية
اللي بقت رخيصة
ولكن ارتفاع حجم الطلبات الاجنبية
مش حيفيد المصدرين الالمان
لان التضخم في البلد قاطم وسطهم
في ابريل اللي فات اسعار المنتجين في المانيا
زادت بنسبة 335
دا معناه ان تكلفة المواد الخام
زادت على المنتجين بنسبة 335
في الشهر دا
والزيادة الرهيبة دي سببها
ارتفاع اسعار الطاقة
دا يزعل المنتجين الالمان
وياكل اي مكسب ممكن يحققوه
من ارتفاع صادراتهم
بكدا الالمان ما استفادوش حاجة من انخفاض
قيمة اليورو
بالعكس
دا انخفاض قيمته زعلهم جامد
لان اقتصادهم وقطاعهم الصناعي
اللي ما لوش مثيل
قايم على الطاقة المستوردة
واللي طبعا سعرها زاد بالعبيط السنة دي
لحد كدا انا خلصت كلامي
وكالعادة عندي سؤال لحضراتكم
برايك لو اليورو تدهور
هل ممكن امريكا تتدخل
وتتعاون مع المركزي الاوروبي في انقاذه
وللا من مصلحة الامريكان
ان اليورو اللي بيعتبر المنافس الرئيسي ليهم
ينهار
حتابع كل اجاباتكم في التعليقات
وفي النهاية يا ريت لو عجبتك الحلقة
وحابب تشوفنا تاني
اشترك في القناة
واستنانا في حلقات جديدة باذن الله
سلام
حتابع كل اجاباتكم في التعليقات
وفي النهاية يا ريت لو عجبتك الحلقة
يبقى لايك بقى وشير
واستنانا في حلقات جديدة باذن الله
سلام
