احنا ندمانين جدا اننا سيبنا الاتحاد الاوروبي
ولو رجع بنا الزمن مش هنصوت بنعم
في الاستفتاء على الخروج
يا ريتنا نعرف نرجع تاني
اللي فات دا هو لسان حال اغلبية الشعب
البريطاني النهار دا
وفقا لمجموعة مختلفة من استطلاعات الراي
والقناعة دي وصلوا لها بعد مرور
6 سنين ونص على تصويتهم لصالح مغادرة
الاتحاد الاوروبي
وبعد مرور 3 سنين على خروجهم
من الكتلة الاوروبية بشكل رسمي
وبعد سنتين من توقيعهم لاتفاق تجاري
مع اوروبا لمرحلة ما بعد البريكست
وبعد شهرين من تعيينهم لرابع رئيس وزراء للبلد
من ساعة استفتاء 2016
الفترة الاخيرة وتحديدا اخر 3 سنين
كانت فترة صعبة جدا على البريطانيين
مشاكل بالجملة ومصايب من كل ناحية
خد عندك ازمة كورونا وازمة نقص العمالة
وتخبط سياسات الحكومة
وارتفاع تكاليف الطاقة
والحرب الروسية الاوكرانية
ولكن تظل المشكلة الاكبر بالنسبة
للاقتصاد البريطاني
هي تبعات خروج بريطانيا المفاجئ
من الاتحاد الاوروبي
الحكومة البريطانية الحالية على راسها
اشخاص كانوا من انصار خروج بريطانيا
من الاتحاد
وبالتالي مش من مصلحتهم انهم يعترفوا
ان البريكست دخل الاقتصاد البريطاني
في الحيط او حتى له تاثيرات سلبية
لان دا معناه انهم بيعترفوا بمسؤوليتهم
عن دفع البريطانيين ناحية اختيار خاطئ
في الاستفتاء الاكثر اهمية في تاريخ
بلدهم الحديث
والاعتراف دا كفيل بانه يخسرهم الانتخابات
علشان كدا الانكار هو الحل
لكن المسؤولين البريطانيين في سعيهم
لانكار اي تاثيرات سلبية للبريكست
بيتهموا الرئيس الروسي فلاديمير بوتين
انه هو سبب الازمة الاقتصادية اللي بلدهم
بتعاني منها النهار دا
ولكن دا طبعا كلام غير دقيق
الحرب الروسية الاوكرانية اثرت فعلا
بالسلب على الاقتصاد البريطاني
زي ما اثرت على غيره من الاقتصادات الاوروبية
لكن ما نقدرش نقول ابدا انها المسؤول الوحيد
او حتى الاهم على انخفاض مستوى معيشة
البريطانيين لمستويات قياسية
بريطانيا النهار دا يا شباب بقت واحدة
من افقر دول اوروبا الغربية
دي نفس البلد اللي كانت
في وقت من الاوقات صاحبة اغنى
اقتصاد في اوروبا
ولكن الحال تغير والزمن دار
وهنا خلونا نقف وقفة ونسال شوية
اسئلة مهمة
ليه البريطانيين ندمانين على التصويت
لصالح خروج بلدهم من الاتحاد الاوروبي
وايه علاقة دا بانهيار مستويات معيشتهم
في الشهور الاخيرة
وايه اللي خسرته وبتخسره وهتخسره بريطانيا
 بسبب خروجها
هل ممكن الحكومة البريطانية الحالية
تتراجع وتتفق مع الاتحاد الاوروبي
وتلتزم بقوانينه اللي خرجت بسببها اصلا
من الاتحاد
دا جزء من اللي هندردش فيه مع بعض
في حلقة النهار دا
انا اشرف ابراهيم
ودا المخبر الاقتصادي
في ابريل سنة 1988
رئيسة الوزراء البريطانية الراحلة الشهيرة
مارغريت تاتشر
وقفت قدام مجموعة من اكبر رجال الاعمال
في بريطانيا
في قصر لانكستر هاوس في لندن
وقالت قدامهم واحدة من اهم خطاباتها
في الخطاب دا تاتشر كانت بتحاول تقنع
رجال الاعمال البريطانيين باهمية ومزايا
انضمام بريطانيا للسوق الاوروبية الموحدة
وفي السياق دا قالت لهم
فكروا كدا معاي للحظة في الامكانات
المتحملة للسوق دا
احنا بنتكلم على سوق موحد ما فيهوش
اي حواجز تجارية
سوق بيمنحنا امكانية الوصول المباشر
بدون اي عوائق للقوة الشرائية بتاعت اكتر
من 300 مليون اوروبي بيعتبروا من اغنى
الناس في العالم واكثرهم ازدهارا
دا سوق اكبر بكتير من اليابان
واكبر من امريكا
وموجود على عتبتنا بالضبط
وعندنا نفق المانش اللي بيدينا وصول
مباشر للسوق دا
دا كان كلام تاتشر ساعتها
وزي ما هو واضح الست كانت متحمسة قوي
لانضمام بريطانيا للسوق الاوروبية الموحدة
وفي نفس الوقت كان عندها حماس اكبر
للتواجد البريطاني في الجماعة الاوروبية
بشكل عام
يعني بعد 5 شهور تقريبا
من خطاب المراة الحديدية في لانكستر هاوس
وتحديدا في سبتمبر من نفس السنة
تاتشر قالت في خطاب تاني في مدينة
بروج البلجيكية
بريطانيا لا تحلم بوجود مريح ومعزول
على اطراف المجموعة الاوروبية
مصيرنا في اوروبا كجزء من المجموعة
دا كان موقف بريطانيا ورئيسة وزرائها
من 34 سنة فاتوا من الاتحاد ككيان
ومن السوق المشتركة كبوابة تجارية
واللي كانوا شايفين انه بيديهم ميزة
اقتصادية كبيرة جدا
ولكن حاجات كتير تغيرت في السنين الاخيرة
وابرز تجليات حالة التغيير دي
كانت من 6 سنين ونص تقريبا
فجاة جزء كبير من البريطانيين
بقى مقتنع ان الاتحاد جاي عليهم بخسارة
وان احوالهم الاقتصادية هتبقى افضل
لو خرجوا من الاتحاد
ومن هنا بدؤوا يفكروا في الطلاق
من الاتحاد الاوروبي
في 23 يونيو سنة 2016
البريطانيين صوتوا بنسبة 52 لصالح
مغادرة بريطانيا للاتحاد
النتيجة دي كانت مفاجئة وصادمة لناس كتير
حتى للسياسيين اللي دعوا الناس للتصويت
لصالح الخروج
ودا كان واضح جدا في حالة التخبط والارتباك
اللي عانت منها الحكومة البريطانية
بعد الاستفتاء
الموضوع فجاة قلب جد
وخروج بريطانيا بقى حقيقة
وما فيش حد عنده خطة او تصور
للي هيحصل بعد الخروج او حتى
الخروج هيتم ازاي
مع ظهور النتيجة
خروج بريطانيا من الاتحاد بقى امر حتمي
ومسالة وقت
وبعد ما يقرب من 3 سنين ونص
من التخبط وتحديدا في 31 يناير 2020
بريطانيا خرجت من الاتحاد الاوروبي
بشكل رسمي
وما بقتش احد اعضائه
وفي 31 ديسمبر من نفس السنة
البريطانيين خرجوا من السوق
الاوروبية الموحدة
ودي نقدر نعتبرها لحظة خروج بريطانيا
بشكل كامل من الكتلة الاوروبية
خلاص اعتبارا من اول يناير 2021
بريطانيا فقدت اي ميزة كانت بتحصل عليها
من عضويتها السابقة في الاتحاد
بالنسبة لاعضاء الاتحاد
بريطانيا بقى زيها زي الغريب
وهتتعامل معاملة اي دولة عادية
ودا المفروض شيء ما يزعلش البريطانيين
في حاجة
لانهم هم اللي طلبوا دا لما اغلبيتهم
صوت لصالح الخروج في استفتاء 2016
لكن برغم كدا النهار دا بقى فيه حالة
من الندم مسيطرة على الراي العام
في بريطانيا
تجاه قرار خروج البلد من الاتحاد
في نوفمبر اللي فات مؤسسة البحوث
البريطانية الشهيرة يو غوف
نشرت نتائج استطلاع راي سالت فيه
البريطانيين عن موقفهم من البريكست
بعد ما عدت السنين دي كلها
56 من البريطانيين اللي شملهم الاستطلاع
قالوا ان قرار الخروج كان غلط كبير
في حين ان 32 ايدوا الخروج
ودي بالمناسبة اقل نسبة تاييد للبريكست
في بريطانيا من ساعة الاستفتاء
الملاحظة الاهم في الاستطلاع دا
هي ان 19 من البريطانيين
اللي صوتوا بنعم في الاستفتاء
قالوا انهم ندمانين على انهم اختاروا الخروج
وشايفين انه كان قرار غلط
ودا على فكرة مش هو استطلاع الراي الوحيد
اللي بيشير لندم البريطانيين على الخروج
من الاتحاد
معظم استطلاعات الراي بتشير لتراجع
شعبية البريكست في بريطانيا خصوصا
في الشهور الاخيرة
وفي السياق دا ظهر في الصحف البريطانية
مصطلح ال 
او ندم بريطانيا
اللي بيشير لحالة الندم على قرار الخروج
من الاتحاد الاوروبي
طب ليه البريطانيين ندمانين على البريكست
في الحقيقة افضل اجابة على السؤال دا
ممكن تكون الجملة اللي كانت شعار
في حملة بيل كلينتون في الانتخابات
الرئاسية الامريكية
اللي خاضها ضد جورج بوش الاب سنة 1992
شعار حملة كلينتون كان
 
انه الاقتصاد يا غبي
باختصار ندم البريطانين له علاقة
باحوالهم الاقتصادية السيئة بعد البريكست
الاقتصاد البريطاني النهار دا بيعيش واحدة
من اسوا ازماته على الاطلاق
والازمة مؤثرة بشكل صارخ على البريطانيين
ومستوى معيشتهم
في نوفمبر اللي فات مكتب مسؤولية
الميزانية في بريطانيا قال احنا بنتوقع
ان مستويات المعيشة بتاعت الاسر في بريطانيا
هتنخفض بنسبة 71 على مدار
السنتين الجايين
ودا اكبر انخفاض بتعاني منه مستويات
معيشة البريطانيين من ساعة ما بدا
تسجيل البيانات دي سنة 1956
المكتب توقع ان الدخل الحقيقي للبريطانيين
هينخفض بنسبة 43 في العام المالي
2022  2023
دا اكبر انخفاض بيعاني منه دخل البريطانيين
من اكتر من 65 سنة
وفي السنة اللي وراها على طول
اللي هي 2023  2024
الدخل الحقيقي للمواطن هينخفض تاني
بنسبة 28
ريتشارد هيوز رئيس المكتب
حب يسودها اكتر
فقال للبريطانيين على فكرة بقى
الانخفاضات المتوقعة دي هتقضي تماما
على اي تحسن حصل في مستويات معيشتكم
خلال اخر 8 سنين
ودخلكم هيفضل اقل من مستواه قبل
وباء كورونا لحد نهاية العام المالي
 2027  2028 على الاقل
تراجع مستوى معيشة البريطانيين
وانخفاض دخلهم بيحصل بالتوازي مع وصول
معدل التضخم في البلد لمستوى تاريخي
في نوفمبر اللي فات
مكتب الاحصاء الوطني البريطاني
قال ان الاسعار زادت في بريطانيا
خلال شهر اكتوبر 2022
بنسبة 1
ودا اعلى مستوى يوصل له معدل التضخم
في بريطانيا في اخر 41 سنة
وتحديدا من اكتوبر 1981
ارتفاع التضخم معناه انخفاض الدخل الحقيقي
ودا حاصل في نفس الوقت اللي بنك انكلترا
بيرفع فيه اسعار الفايدة رغم تاثير دا السلبي
على الاستهلاك والاستثمار
غير كدا انت عندك معدل بطالة بيزيد
وحركة تجارة بتقل مع الاتحاد الاوروبي
اللي هو السوق الاكبر والاقرب
بالنسبة لبريطانيا
اضرب دا كله مع بعض في الخلاط
يطلع لك نمو اقتصادي اقل او انكماش وركود
وبالفعل في نوفمبر اللي فات بنك انكلترا
قال ان بريطانيا دخلت حالة ركود
بداية من الربع التالت من 2022
وحذر من احتمال استمرار حالة الركود دي
لمنتصف 2024
يعني بنتكلم على ركود لمدة سنتين
دا لو حصل هيبقى اطول ركود
في تاريخ بريطانيا
في نفس الوقت مكتب مسؤولية الميزانية
بيتوقع ان الناتج المحلي الاجمالي لبريطانيا
خلال 2023 هينكمش بنسبة 14
انكماش حجم الاقتصاد معناه انخفاض حجم
الايرادات المتاح انفاقها في الميزانية
طب المشكلة دي بنحلها ازاي
ببساطة بنرفع الضرايب وبنقلل مستويات
الانفاق الحكومي
ودا اللي عمله رئيس الوزراء البريطاني الجديد
ريشي سوناك
في نوفمبر اللي فات
لما حكومته اعلنت عن رفع الضرايب
بحوالي 25 مليار استرليني
وخفض الانفاق الحكومي بحوالي
30 مليار استرليني
رئيسة الوزراء اللي قبله ليز تراس
حاولت تعمل عكس كدا
وكانت نهايتها ماساوية
وبالمناسبة احنا كنا شرحنا قصتها قبل كدا
هي وذراعها اليمين في حلقة
بريطانيا بتضيع مننا
ضروري تشوفوها
المهم لما نيجي النهار دا نبص على
اقتصادات مجموعة الدول ال 7 الكبرى
هنلاقي بريطانيا هي الدولة الوحيدة
اللي اقتصادها حجمه اقل من حجمه
قبل وباء كورونا
وعلى مستوى الاقتصادات الاوروبية الكبيرة
مستويات معيشة البريطانيين هي الاسوا
بعد الاسبان
يعني باختصار وزي ما هو واضح لحضراتكم
الوضع في بريطانيا ما يسرش خالص
ودا في الحقيقة بيثير تساؤل منطقي جدا
وهو
ليه كل دا بيحصل
او ايه هي اسباب الازمة الاقتصادية
اللي بريطانيا متورطة فيها النهار دا
المفروض ان افضل واحد يقدر يجاوبنا
على السؤال دا
هو السيد جيرمي هانت
مستشار الخزانة البريطانية
اللي هو بمثابة وزير مالية بريطانيا
في نوفمبر اللي فات
هانت وقف قدام اعضاء البرلمان البريطاني
وقال لهم يا جماعة
الركود اللي بريطانيا بتعاني منه
  
او صنع في روسيا
بس كدا
بوتين هو السبب
ما فيش اي ذكر لتاثير اهم قرار اتخذته
بريطانيا في تاريخها الحديث
اللي هو قرار البريكست
دا معناه ان الحكومة البريطانية الحالية
شايفة ان الخروج من الاتحاد الاوروبي
ما لهوش اي علاقة بالصعوبات اللي بيعيشها
حاليا الشعب البريطاني
بس هل دا صحيح فعلا
في البداية خلونا نشوف راي احد اهم القوى
الفاعلة في الاقتصاد وهي الشركات
في اغسطس اللي فات شركة البحوث
كولمان باركس
عملت استطلاع راي لصالح ايفاليوا البريطانية
المهم في الاستطلاع دا جابوا 303 من مديري
المشتريات في شركات بريطانية
كل شركة فيهم بتشغل اكتر من الف موظف
وايراداتها اكبر من 50 مليون استرليني
في السنة
وسالوهم سؤال محدد
ايه هي يا جماعة اكبر مشكلة واجهت
الشركات بتاعتكم خلال اخر 12 شهر
اكتر من 80 من اصحاب الشركات
قالوا ان اكبر مشكلة بالنسبة لنا
هي البريكست اللي تسبب في اضطراب
سلاسل التوريد بتاعتنا
بقى فيه تفتيش وجمارك والبضاعة بتتعطل
لحد ما تتفحص
واجراءات تانية عمرها ما كانت بتحصل
معاهم قبل البريكست
بالنسبة لهم بعد البريكست تيجي الحرب
الروسية الاوكرانية
واسعار الطاقة ووباء كورونا
والسياسات الحكومية ونقص العمالة
لكن تظل المشكلة الاكبر بالنسبة لهم
هي خروج بريطانيا من الاتحاد الاوروبي
ودا نقدر نتاكد منه لما نبص على الارقام
اتحاد غرف التجارة البريطانية بيقول
ان 80 من اعضائه بيواجهوا صعوبات
في التصدير
على سبيل المثال
سلسلة متاجر التجزئة البريطانية الشهيرة
ماركس اند سبنسر
كان عندها 11 منفذ لبيع الاطعمة في فرنسا
اضطرت تقفلهم كلهم لان اجراءات التفتيش
والجمارك الجديدة اللي تفرضت على بريطانيا
بعد البريكست بقت بتخلي الاكل يتحجز
لفترات طويلة على الحدود
وفي الاخر ما بيوصلش طازة
فقال لك احنا نقفلها خالص بقى
كان قبل كدا طريقهم سالك
لكن بعد البريكست بقى يتقال لهم رايحين فين
هتتفتشوا وهتدفعوا
شركات بريطانية كتير حالها في اوروبا
وقف بعد البريكست بسبب التغييرات
اللي حصلت في حركة التجارة بعد خروج
البلد من السوق الاوروبية الموحدة
في 2020 عدد الشركات البريطانية
اللي كانت بتصدر للاتحاد الاوروبي
كان 27 الف و321 شركة
السنة اللي وراها على طول اللي هي 2021
واللي كان في بدايتها خروج بريطانيا
 من الاتحاد
عدد الشركات دي قل
ل 18 الف و357 شركة بس
الانخفاض الرهيب دا حصل من قبل ما
بوتين يدخل اوكرانيا وقبل ما اسعار الطاقة
تزيد وكل المشاكل دي
نسيب الشركات ونبص على المواطن
نلاقي ان دراسة عملتها كلية لندن للاقتصاد
بتقول ان الحواجز الجمركية وعمليات التفتيش
اللي توجدت بعد البريكست تسببت في ارتفاع
اسعار المواد الغذائية في بريطانيا بنسبة 6
ودا زود تكلفة الطعام بالنسبة للاسر البريطانية
المتوسطة بحوالي 210 جنيه استرليني
الباحثين اللي عملوا الدراسة دي
بيقولوا ان الشركات البريطانية اللي بتستورد
الاكل من الاتحاد الاوروبي
واللي بدات تعاني من ارتفاع تكاليف الاستيراد
مررت من 50 الى 88 من التكاليف
الزيادة دي للمستهلك
الخلاصة بريطانيا بتخسر كتير بسبب البريكست
ودا بيستنزفها اقتصاديا
علشان كدا مكتب مسؤولية الميزانية
بيتوقع ان البريكست يتسبب في تراجع
الانتاجية في البلد بنسبة 4
على المدى الطويل
في نفس الوقت مركز الاصلاح الاوروبي

بيقول ان مغادرة بريطانيا للسوق الاوروبية
المشتركة ادت لانخفاض الاستثمار في بريطانيا
بنسبة 11
وتراجع تجارة السلع بنسبة 7 خلال
الربع التاني من 2022
الخساير واضحة والكل مدركها بما فيها
الحكومة البريطانية الحالية حتى لو ما اعترفتش
بدا علنا
والدليل هو انها رجعت مؤخرا
للاتحاد الاوروبي تحاول تعمل معاه
اتفاق تجاري
في 20 نوفمبر
التايمز البريطانية فجرت مفاجاة كبيرة جدا
بحسب الصحيفة فيه شخصيات كبيرة
في الحكومة البريطانية بتخطط لاتفاق تجاري
مع الاتحاد الاوروبي يسمح لها بالوصول
للسوق الاوروبية المشتركة شبيه بالاتفاق
اللي سويسرا عاملاه بالفعل مع الاتحاد
زي ما انتو عارفين
سويسرا مش عضو في الاتحاد الاوروبي
ولكنها برغم كدا بتقدر توصل للسوق
الاوروبية المشتركة وتستفيد من مزاياه
زيها زي الدول الاعضاء
ولكن دا مقابل فلوس بتدفع للاتحاد
ومقابل تعهدها بالالتزام ببعض قواعده
الكلام دا بيحصل وفقا لاتفاق ثنائي
ما بين الاتحاد وما بين سويسرا
بيسمح للسويسريين يوصلوا بضايعهم
لاوروبا باقل قدر من التفتيش والجمارك
بحسب التايمز بقى
المسؤولين البريطانيين بيفكروا
في عمل اتفاق شبيه مع الاتحاد الاوروبي
ودا طبعا شيء غريب جدا لانه يطرح تساؤل
غاية في المنطقية
لما انت عاوز توصل للسوق الاوروبية المشتركة
وتعزز علاقاتك مع الاتحاد ككتلة
ومستعد تلتزم بقواعده زي السويسريين
ليه خرجت اصلا من البداية
هل دا معناه انك ندمان وعرفت غلطك
وبتعترف انك كنت غلط لما قررت تخرج
في 2016
بمجرد ما التقرير بتاع التايمز خرج
كان لازم الاسئلة دي كلها توجه للحكومة
البريطانية الحالية وعلى راسها ريشي سوناك
اللي كان بيدعي الناس في 2016
انهم يصوتوا لصالح الخروج
وكان بيقنعهم بفوايده الاقتصادية
ولكن لان دي اسئلة يصعب اجابتها
او اجابتها ما تتقالش
سوناك طلع على طول نفى اللي قالته التايمز
وقال للبريطانيين انا صوت لصالح خروج
بريطانيا من الاتحاد الاوروبي
ومؤمن ان خروجنا منه هيوفر للبلد فرص
وفوايد ضخمة
علشان كدا انا بقول لكم انه تحت قيادتي
بريطانيا عمرها ما هتسعى لعمل علاقة
مع الاتحاد الاوروبي
تستلزم موافقتنا على الالتزام بقواعده
سوناك باختصار بيرفض الاعتراف بان
البريكست هو المشكلة الاساسية بالنسبة
للاقتصاد البريطاني
والانكار دا لا هيفيد اقتصاد البلد
ولا هيفيده هو شخصيا كسياسي بيطمح
انه يستمر في منصبه كرئيس لوزراء بريطانيا
لاطول فترة ممكنة
والدليل هو مصير اللي قبله
واللي قبله واللي قبله
بريطانيا يا جماعة من 2016 ولحد النهار دا
مغيرة 5 رؤساء وزراء
ديفيد كاميرون
تريزا ماي
بوريس جونسون
ليز تراس
واخيرا ريشي سوناك
ما فيش استقرار سياسي في البلد
من ساعة البريكست
يكفي انك تعرف ان ال 5 اللي قبلهم
قعدوا اكتر من 30 سنة
ودا ياخدنا لسؤال الحلقة
برايك هل ريشي سوناك هيكون مصيره
مختلف عن مصير اللي قبله
وهيطول في منصبه كرئيس لوزراء بريطانيا
وللا هيحصل ليز تراس قريب
هتابع اجاباتكم في التعليقات
وفي النهاية يا ريت لو عجبتكم الحلقة دي
وحابين تشوفنا تاني
اشتركوا في القناة
واستنونا في حلقات جديدة باذن الله
سلام
