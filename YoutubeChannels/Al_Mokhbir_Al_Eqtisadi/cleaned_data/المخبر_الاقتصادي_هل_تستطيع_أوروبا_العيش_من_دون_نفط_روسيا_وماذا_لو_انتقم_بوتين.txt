بعد ايام قليلة من انطلاق
الحرب الروسية الاوكرانية
السيناتور الامريكي المعروف  
خرج على قناة فوكس نيوز
وحرض بشكل صريح
على اغتيال الرئيس الروسي  
وقال لازم شخص ما في روسيا
يتطوع ويضحي بنفسه
في سبيل القضاء على بوتين
السيناتور الامريكي كان شايف ان قتل بوتين
هو افضل طريقة لانهاء الغزو الروسي
في اوكرانيا
ولكن بعد مرور اكتر من 3 شهور
على دخول روسيا للاراضي الاوكرانية
يبدو ان ما حدش استجاب للتحريض
لان بوتين صاغ سليم
ما حدش قرب منه
ولكن على عكس تصريحات غراهام
اللي المتحدث باسم الكرملين
وصفها بانها هيستيرية
معادية للروس
يبدو ان صناع القرار
في الولايات المتحدة واوروبا
بيفضلوا طرق واساليب مختلفة
في محاولتهم لاخراج روسيا من اوكرانيا
اهم الطرق والاساليب دي
هي العقوبات الاقتصادية القاسية
اللي بتستهدف تركيع الاقتصاد الروسي
ودفعه ناحية الانهيار
امريكا واوروبا
فرضوا عقوبات غير مسبوقة
على الاقتصاد الروسي
ويمكن العقوبات الاوروبية
فاجات روسيا اكتر
سواء من حيث القوة او الوتيرة
بسبب ترابط الطرفين اقتصاديا
بشكل كبير
اوروبا لوحدها فرضت 5 جولات من العقوبات
على روسيا من بداية الحرب
الجولة الستة
اتفقوا عليها بالفعل
وحيمضوها خلال ساعات
الجولة الاخيرة دي
بتستهدف حظر ورادات النفط الاوروبية
من روسيا
الاوروبيين باختصار
عاوزين يحرموا روسيا
من مئات الملايين من الدولارات
اللي بيبعتوها لهم كل يوم
مقابل مشترياتهم من الخام الروسي
وهنا ضروري نسال سؤال للاوروبيين
هل حتقدروا تعيشوا من غير النفط الروسي
هل الحظر النفطي
حيكون شامل لكل الواردات الاوروبية
من النفط الخام
وللا حيكون فيه استثناءات ووسايط
وبعدين شمعنى دالوقت
يعني الحرب بقى لها اكتر من 3 شهور
ليه تاخرتوا كل دا
لحد ما اخدتوا قرار حظر النفط الروسي
وهل حتحظروا النفط والغاز
وللا النفط بس
ولو مش حتشتروا من روسيا
حتشتروا من مين
والسؤال الاهم على الاطلاق
لاي مدى روسيا حتتاثر بقرار الاوروبي
بحظر وارداتها من النفط الروسي
هل دا حيزعلها اقتصاديا فعلا
دا جزء من اللي حندردش فيه مع بعض
في حلقة النهار دا
انا اشرف ابراهيم
دا المخبر الاقتصادي
في ديسمبر 2021
 
تولى منصبه في الحكومة الالمانية الجديدة
كوزير للاقتصاد وحماية المناخ
وفي نفس الوقت
بقى نائب المستشار الالماني
 
المهم بعد ايام من توليه للمنصب الجديد
هابك طلب من المسؤولين في الوزارة
انهم يعملوا له تقرير مفصل
يوضحوا له فيه مدى اعتماد المانيا
على الطاقة الروسية
المسؤولين ما كدبوش خبر
عملوا التقرير وقدموه
وصاحبنا اول ما شافه
اتصدم
هابك بيقول انه لما اطلع على التقرير
قال لنفسه ان الوضع اللي فيه المانيا
كارثي
المانيا بتعتمد لحد كبير
على الطاقة الروسية في تشغيل
كل حاجة في البلد
من اول العربيات اللي ماشية على الطريق
واجهزة التدفئة في البيوت
لحد المصانع ومحطات الكهرباء
والخطير بقى
هو ان البلد ما كانش عندها اي خطط بديلة
لو الامدادات الروسية انقطعت
لاي سبب
لحد قبل الغزو الروسي لاوكرانيا
المانيا كانت بتشتري 55 من استهلاكها
من الغاز
و50 من استهلاكها من الفحم
و35 من استهلاكها من النفط
من روسيا بس
المانيا يا جماعة
كانت اكبر مشتري للغاز الروسي في العالم كله
وواحدة من اكتر دول العالم
اعتمادا على الطاقة الروسية
ودا خلى المانيا
القلعة الصناعية وزعيمة اوروبا
وصاحبة اقوى اقتصادات القارة العجوز
تبقى رهينة لامدادات الطاقة الروسية
طب انا ليه بتكلم بصيغة الماضي
وبقول كانت
باختصار لان المانيا
بدات في الاسابيع الاخيرة
تقلل بسرعة مذهلة
اعتمادها على الطاقة الروسية
في خلال 11 اسبوع من بداية الحرب
واردات المانيا من الغاز الروسي
قلت من 55
ل 35
ووارداتها من النفط الروسي
قلت من 35
ل 12 بس
ووارداتها من الفحم الروسي
تراجعت من 50
ل 8 بس
الالمان من الاخر
عاوزين يقللوا اعتمادهم على الطاقة الروسية
باي شكل وباقصى سرعة
بغض النظر عن العواقب
ودا لسببين رئيسيين
اولا
مش عاوزين يسيبوا نفسهم رهينة
لمزاج الرئيس الروسي  
اللي ممكن في اي لحظة
يقطع عنهم امدادات الطاقة لاي سبب
زي ما حصل مع بولندا وبلغاريا
اللي روسيا اعلنت قطع الغاز عنهم
في نهاية ابريل اللي فات
لانهم على حسب كلامها
ما التزموش بشرطها الجديد
اللي بيقول انهم لازم يسددوا
تمن الغاز الروسي بالروبل
مش بالدولار ولا باليورو
ولا باي عملة تانية
ودا نفس اللي حصل مع فنلندا
اللي الروس قرروا يقطعوا عنهم امدادات الغاز
في مايو اللي فات
تاني سبب بقى مخلي الالمان حريصين
على تقليل اعتمادهم على الطاقة الروسية
والوصول لمرحلة الاستغناء عنها تماما
هو رغبة المانيا
في انها تضغط على اهم مصادر التمويل
بالنسبة للحكومة الروسية
وهي عوائد تصدير النفط والغاز للخارج
من وجهة نظر الالمان
حرمان روسيا من عوائد النفط والغاز
بيضعف قدرتها على الاستمرار
في حربها ضد اوكرانيا
وهنا يجي سؤال
هي الواردات الالمانية من الطاقة الروسية
كلها على بعضها تعمل لها كام
لحد قبل الحرب ما تبدا
المانيا كانت بتدفع حوالي 200 مليون يورو
او 208 مليون دولار لروسيا
كل يوم مقابل وارداتها من الطاقة
المانيا بقى عاوزة تحرم روسيا من الملايين دي
لانها شايفة ان الفلوس دي
بتساعد روسيا في تمويل مجهودها الحربي
ضد اوكرانيا
واحد حيقول لي بس يا اشرف
حرمان المانيا لروسيا
 من ال 200 مليون يورو دول
مش حيفرق كتير مع الروس
صح
اقول لك ايوه
لحد كبير كلامك صح
ودا بالمناسبة شيء الالمان فاهمينه جدا
علشان كدا سعوا في الاسابيع الاخيرة
انهم يقنعوا اوروبا كلها
توافق على حظر استيراد النفط الروسي
وفقا لتقديرات مركز ابحاث الطاقة
والهواء النظيف
فدول الاتحاد الاوروبي دفعت لروسيا
57 مليار يورو
مقابل مشترياتها من الطاقة الروسية
من ساعة ما الحرب بدات
في اواخر فبراير اللي فات
ودا مبلغ ضخم جدا
حرمان روسيا منه
حيزعل بوتين بلا شك
فكرة امتناع اوروبا عن استيراد النفط الروسي
كانت لحد وقت قريب فكرة مستحيلة
غير قابلة للتنفيذ
بسبب اعتماد الدول الاوروبية الكبير
على الطاقة الروسية
ولكن في اواخر شهر مايو
كل شيء تغير
في مساء يوم الاتنين الموافق 30 مايو 2022
وبعد اسابيع من المفاوضات المتعثرة
دول الاتحاد الاوروبي ال27
وافقوا اخيرا على حظر الجزء الاكبر
من وارداتهم
من النفط الروسي
واللي بتشكل 36 من اجمالي وارداتهم
الجماعة اتفقوا على حظر مشترياتهم
من النفط الروسي
اللي بتجي لهم عن طريق البحر
في خلال 6 شهور
وحظر مشترياتهم من المنتجات البترولية
المكررة من روسيا
خلال 8 شهور
ولكن الحظر دا
حيستثنوا منه النفط الروسي
اللي بيوصل اوروبا عن طريق خطوط الانابيب
وتحديدا خط الانابيب دروجبا
السنة اللي فاتت روسيا كانت بتشحن لاوروبا
720 الف برميل من النفط يوميا
عن طريق خطوط الانابيب
ودا غير 15 مليون برميل يوميا
عن طريق السفن
دالوقت بقى الاوروبيين
اتفقوا على حظر الجزء اللي بيستوردوه
عن طريق السفن
واللي بيشكل تقريبا
تلتين وارداتهم من النفط الروسي
على نهاية السنة
اما التلت الاخير والخاص بخطوط الانابيب
تم استثناؤه من الحظر مؤقتا
طب ليه الاوروبيين ما قرروش
حظر استيراد النفط
عن طريق خطوط الانابيب كمان
الاجابة ببساطة
هي انه مش بمزاجهم
الاتحاد الاوروبي اجبر على الاستثناء دا
القصة باختصار
هي ان قرارات الاتحاد الاوروبي
في ما يتعلق بالسياسة الخارجية
لازم تكون بالاجماع
لو دولة واحدة من الدول ال27 الاعضاء
ما وافقتش
يبقى ما فيش اتفاق
وما فيش قرار
وكرسي في الكلوب
اثناء المفاوضات بقى على حظر النفط الروسي
فيه دولة اوروبية وقفت لمسؤولي الاتحاد
زي اللقمة في الزور
وهي المجر
رئيس الوزراء المجري  
كان رافض فكرة حظر النفط الروسي
لانه شايف انها بتضر بلده
ومعارضته لقرار الحظر
كان احد اسباب فشل المفاوضات الاوروبية
في ابريل اللي فات
المهم
اوربان ما وافقش على قرار الحظر
الا لما الاوروبيين عدلوا الاتفاق
بحيث يستثنوا خط الانابيب الروسي دروجبا
المجر بتستورد 65 من احتياجاتها من النفط
من روسيا
والاستيراد بيتم بشكل رئيسي
عن طريق خط دروجبا دا
سلوفاكيا هي كمان طلبت من مسؤولي الاتحاد
اعفاءها من قرار الحظر
لانها بستورد 90 من النفط بتاعها من روسيا
عن طريق خط دروجبا برضو
ودا نفس اللي حصل مع التشيك
باختصار الدول التلاتة
اللي هي المجر وسلوفاكيا والتشيك
قالوا احنا دول مش ساحلية
يعني ما فيش عندنا بحر
نقدر نستقبل من خلاله
شحنات النفط من اي دولة تانية
وبالتالي
ما فيش قدامنا غير
 خط الانابيب الروسي دروجبا
بصوا علشان تكونوا معايا في الصورة
خط انابيب دروجبا دا
اطول انبوب لنقل النفط في العالم
بنتكلم على خط طوله ما يقرب
من 5500 كيلومتر
الخط دا
بيخرج من حقول النفط في سيبيريا في روسيا
وبعدين بيعدي على بيلاروسيا
في بيلاروسيا الخط دا بيخرج منه فرعين
فرع شمالي بيروح لبولندا والمانيا
وفرع جنوبي بيروح لسلوفاكيا والتشيك والمجر
الفرع الجنوبي بقى
هو اللي عليه كل الكلام
الفرع دا بيوصل حوالي 250 الف برميل يوميا
للدول الاوروبية اللي بيصب فيها
اما الفرع الشمالي
اللي رايح المانيا وبولندا
الالمان والبولنديين قالوا احنا كدا حنتوقف
عن الاستيراد من خلاله
ايا كان قرار الاتحاد الاوروبي
ودا مش حيبقى صعب عليهم
لان الدولتين ليهم سواحل وموانئ
تقدر تستقبل ناقلات النفط
من اي مكان في العالم
دالوقت بقى لو كل الاطراف التزمت بكلامها
يبقى على نهاية السنة اللي احنا فيها دي
مشتريات اوروبا من النفط الروسي
حتقل بنسبة 90
ودي تبقى نسبة مذهلة جدا
لو حصلت في الفترة القصيرة دي
واللي فات دا ياخدنا للسؤال التالي
لاي مدى الاجراءات دي
حتاثر اقتصاديا على روسيا
وفقا لتقديرات بلومبرغ
فالخطة الاوروبية الحالية
لحظر استيراد النفط الخام الروسي
حتتسبب في خسارة روسيا
 لحوالي 10 مليار دولار
ولكن برضو وفقا لحسابات الوكالة الامريكية
الخسارة دي بتعتبر صغيرة جدا
لما نقارنها بعوائد تصدير الطاقة
اللي روسيا بتتوقع تحقيقها السنة دي
واللي بتقترب من 270 مليار دولار
دا غير ان صادرات روسيا
اللي مش حتنقطع عن المجر
وسلوفاكيا والتشيك
حتكسبها حوالي 6 مليار دولار في السنة
وهنا فيه حاجة ضروري تنتبهوا ليها
الخسارة الروسية بتيجي بشكل اساسي
من اضطرار روسيا لبيع النفط
بخصومات كبيرة جدا
مش من عدم قدرتها على التصدير
بالعكس
صادرات روسيا النفطية مؤخرا بتزيد
يعني في الاسبوع المنتهي في 27 مايو
فيه 34 ناقلة نفط
غادرت الموانئ الروسية
وهي محملة 25 مليون برميل
من الاورال الروسي
يعني بنتكلم على 358 مليون برميل
ودا اعلى بنسبة 4
من متوسط التصدير اليومي
في الاسبوع اللي قبله
ودا ياخدنا لتصريحات  
الممثل الدائم لروسيا لدى المنظمات الدولية
اثناء تعليقه على القرار الاوروبي
بحظر استيراد النفط الروسي
الراجل قال ببساطة
روسيا حتلاقي مشترين تانيين للنفط الروسي
ودا صحيح فعلا
روسيا غالبا حتتجه لبيع النفط بتاعها في اسيا
ولكن خياراتها هناك
حتكون محدودة شوية
فيه دول كتير في اسيا
زي سريلانكا واندونيسيا مثلا
ما عندهاش القدرة على معالجة
او تكرير الخام الروسي
عالي الكبريت
بكميات كبيرة
اومال مين اللي عنده القدرة على معالجة
الاورال الروسي في اسيا
الهند والصين
عندهم مصافي تقدر تكرر الاورال
في الشهور التالية للحرب
ارتفعت بشكل كبير واردات الهند والصين
من النفط الروسي
دا المفروض انه بيعوض روسيا
عن المشترين الاوروبيين
بس المشكلة هي ان روسيا بتضطر
انها تبيع النفط بتاعها بخصومات كبيرة جدا
روسيا النهار دا بتبيع النفط بتاعها
بخصم بيوصل ل 34 دولار للبرميل
مقارنة مع سعر خام برنت
وفقا لتقديرات بلومبرغ
وبحسب بيانات وزارة المالية الروسية
روسيا باعت الاورال الروسي
بسعر يقترب من 732 دولار للبرميل
في الفترة ما بين نص ابريل ونص مايو
ودا اقل من سعر خام برنت
خلال نفس الفترة
طبعا الصين والهند
اللي بيعتبروا تاني وتالت اكبر مستهلكي
النفط في العالم
سعداء جدا بالخصومات دي
لانها بتسمح لهم يملوا مخزوناتهم بنفط رخيص
في نفس الوقت اللي العالم فيه
بيعاني من ارتفاع اسعار النفط
وتجاوزها مؤخرا حاجز ال 120 دولار للبرميل
ولحد كدا انا خلصت كلامي
وكالعادة عندي سؤال لحضراتكم
تفتكروا هل القرار الاوروبي
بحظر استيراد النفط من روسيا
بيضر مين اكتر
روسيا وللا اوروبا
حتابع كل اجاباتكم في التعليقات
وفي النهاية لو عجبتكم الحلقة
وحابين تشوفنا تاني
اشتركوا في القناة
واستنونا في حلقات جديدة باذن الله
سلام
