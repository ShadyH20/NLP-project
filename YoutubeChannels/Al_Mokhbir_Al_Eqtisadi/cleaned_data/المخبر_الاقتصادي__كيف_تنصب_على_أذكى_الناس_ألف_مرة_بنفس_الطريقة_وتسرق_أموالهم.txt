راجل كبير في السن كان عنده 60 سنة
كان لسه طلع على المعاش
ومعه تحويشة عمره
اللي قيمتها بتعادل تقريبا 25 الف دولار
المهم الراجل المحترم دا
قرر يستثمر القرشين اللي معه
ففيه واحد من قرايبه نصحه
بانه يحط الفلوس دي في شركة معينة
لكن لسوء حظه الشركة دي طلعت نصابة
والراجل خسر فلوسه
السؤال بقى دالوقت لكل واحد بيسمعني
تفتكر ايه هو شعور الراجل دا
بعد ما خسر تحويشة عمره
زعلان صح
بس تفتكر زعلان لاي درجة
يعني من وجهة نظرك الشخص
اللي بيخسر كل امواله او اغلبها بيحس بايه
السؤال دا
فيه استاذ في الجامعة الوطنية الاسترالية
اسمه ارون براون حاول يجاوب عليه
في دراسة نشرها في 2014
تحت عنوان تاثير الخسائر المالية القاسية
الاستاذ دا عمل مقابلات مع المستثمرين الافراد
اللي خسروا فلوسهم مع انهيار
شركة الاستشارات المالية الاسترالية
  في مارس 2009
عشان يدرس تاثير الخسارة دي
على صحتهم النفسية والجسدية
وخلاصة الدراسة دي
هي ان الاثار النفسية والجسدية
اللي بيتعرض لها الناس
اللي خسروا خساير مالية كبيرة
بتشبه لحد كبير الاثار النفسية والجسدية
اللي بيشعر بها الانسان
لما حد عزيز عليه يموت
كرب شديد جدا تسبب في تدهور الصحة
طبعا درجة شعور الناس بالالم دا
تختلف من شخض لاخر ومن ثقافة للتانية
ولكن ما حدش يختلف على
ان ضياع شقا العمر شيء محزن
وفي نفس الوقت مثير جدا للشفقة
اي حد خسر فلوسه بالشكل دا
تحزن عليه وخصوصا لو كان ضحية عملية نصب
ولكن مش كلنا بنعمل كدا
كتير مننا شايف ان الناس اللي اتنصب عليها دي
شوية اغبياء وطماعين
ويستاهلوا اللي جرى لهم لانهم ما تعلموش
من حوادث النصب الشبيهة اللي بتكرر كل يوم
بس هل الكلام دا دقيق
لا  وهقول لك ليه
اشهر طريقة للنصب في العالم النهار دا
هي طريقة مخطط بونزي
واللي فكرتها باختصار
عبارة عن ان شخص ما
بيلم فلوس من الناس على اساس انه
هيشغلها لحسابهم في مشروع ما
وبيوعدهم بارباح ثابتة عادة بتكون عالية
وطبعا ما بيكونش فيه مشروع ولا حاجة
وبيبدا يدي الناس دي الارباح الموعودة من فلوسهم
اللي هو اخدها منهم
الناس بتفرح بالارباح
فيتشجعوا اكتر ويحطوا فلوس اكتر ويجيبوا معارفهم
وهو يفضل شغال كدا يلبس طاقية دا لدا
لحد ما الخدعة تنكشف
والفلوس تضيع
طريقة النصب دي بتم بنفس الطريقة بقى لها سنين
وبتكرر بشكل يومي تقريبا في كل مكان في العالم
وبرغم كدا عمرها ما بتتحرق او بتنتهي
وهتفضل تتكرر غالبا ليوم الدين
مهما كانت ساذجة او هبلة جدا
ودا لان فيها سر
دالوقت انت ممكن تتخيل نفسك اذكى
من انك تقع في الفخ المفضوح دا
او ان الفخ دا ما بيقعش فيه غير الاغبياء
بس دا طبعا كلام مش دقيق
لانك ممكن تكون شخص ذكي جدا
ومتعلم كويس جدا ويجي عيل في 3 ابتدائي
ينصب عليك ويلبسك في الحيط ودا ببساطة
لانك ساذج او تصرفت بسذاجة
عشان تفهم ازاي دا ممكن يحصل
لازم تعرف الناس بيتنصب عليها ازاي اصلا
ودا اللي هندردش فيه مع بعض في حلقة النهار دا
انا اشرف ابراهيم ودا المخبر الاقتصادي
في فبراير 2009 ويليام فوكستون 
الرائد المتقاعد من الجيش البريطاني
مسك سلاحه الشخصي وضرب نفسه
طلقة في راسه ومات في بيته الموجود
في مدينة ساوثهامبتون البريطانية
الراجل دا انتحر بعد اسابيع من خسارته لكل فلوسه
اللي كان بيستثمرها مع النصاب الامريكي الشهير
برنارد مادوف واللي اتقبض عليه في نهاية 2008
بعد ما اتضح انه كان بيدير
  عملاق قيمته 65 مليار دولار
ومع الاسف ضابط الجيش البريطاني
اللي قتل نفسه ما كانش هو الضحية الوحيدة لمادوف
كان فيه الاف غيره
بس الشيء المثير للاهتمام
في حادثة النصب دي بالذات
غير اي حادثة نصب تانية
هي هوية الناس اللي اتنصب عليها
مادوف من خلال مخطط بونزي بسيط جدا
ولكن متنفذ بحرفنة
قدر ينصب على مجموعة من اذكى العقول في العالم
بما في ذلك اباطرة المال في وول ستريت
اللي المفروض انهم بحكم ذكائهم وخبراتهم
وجيوش المحللين الماليين اللي شغالة لحسابهم
كانوا قادرين اكتر من اي حد انهم يشموا
طريقة النصب المفضوحة دي من على بعد ميل
ويكتشفوا لوحدهم ان مادوف نصاب وينقذوا نفسهم
ولكن دا ما حصلش
مادوف فضل مدور مخطط بونزي
بتاعه من التمانينات
ولحد ما قوات ال  قبضت عليه في بيته
في نيويورك في ديسمبر 2008
ودا يخليك تسال
هل مديري صناديق التحوط والمستثمرين الافراد الكبار
واساتذة الجامعة والمشاهير وكل حد حط فلوسه
مع مادوف عشان يستفيد من الارباح الثابتة
اللي كان بيوعد بها
كانوا اغبياء
هل الناس دي كلها ما فيهاش واحد
ال  بتاعه  
عشان يقدر يفهم ان الراجل دا سكته شمال
هل كلهم الطمع اعماهم
افضل واحد ممكن يجاوبنا على السؤال دا
هو الشخص المحترم صاحب الصورة اللي قدامكم دي
دا يا جماعة  
استاذ علم النفس التربوي
في جامعة كونيتيكت الامريكية
طب ليه الراجل دا هو افضل واحد
ممكن يجاوبنا على السؤال دا
ببساطة لان غرينسبان غير تخصصه العلمي
اللي له صلة بالموضوع
فهو نفسه كان احد ضحايا مادوف
وخسر تقريبا تلت مدخراته بسببه
وبالتالي هو اكتر واحد يقدر يشرح لنا ايه اللي حصل
المهم
بعد ايام من القبض على مادوف وتحديدا
في نهاية ديسمبر 2008 غرينسبان
نشر كتاب عبقري جدا اسمه
حوليات السذاجة
لماذا يتم خداعنا وكيف نتجنب ذلك
في الكتاب دا غرينسبان شرح ازاي رغم انه المفروض
شخص ذكي ومتعلم واستاذ في الجامعة ومعه اكتر
من شهادة دكتوراه انخدع
ووقع بسذاجة في الفخ الاهبل
والمفضوح بتاع مخطط بونزي
اللي كان بيديره مادوف
ووضح ازاي ان السبب الرئيسي وراء استغراب الناس
من وقوعه هو وناس اذكى منه في الفخ دا
هو انهم مش فاهمين اصلا
عملية النصب دي عادة بتحصل ازاي
طب بتحصل ازاي يا بروفيسور
قال لك الناس اللي بتتورط في عمليات النصب
اللي قايمة على مخطط بونزي بالذات بتعمل دا
تحت تاثير اربع عوامل متداخلة
ال  او السياق الظرفي
ال  او الادراك
ال  او الطبيعية الشخصية
ال  او العواطف
وخلونا ناخدهم بالترتيب
ونبدا بال  او السياق الظرفي
بص يا سيدي
لو فيه شخص اسمه مثلا محروس جا لك النهار دا
وقال لك انا راجل اعمال عندي بيزنس قد الدنيا
انا بجيب فراخ
والفراخ بتبيض وبترقد على البيض
فالبيض بيفقس
والكتاكيت بتكبر وتبيض
والبيض بيفقس وهكذا
وبعدين محروس دا قال لك انا عاوز
اتوسع في المشروع العبقري دا
وادخل في البط المسكوفي
فايه رايك لو استثمرت معاي
ما يعادل 50 الف دولار
وهديك ارباح 20 كل شهر
لحد هنا انت ممكن بنسبة كبيرة ترفض
وما تصدقهوش وتشوفه نصاب
لكن لما ندخل في المعادلة دي
مجموعة من العوامل الظرفية
والضغوط الاجتماعية ففيه احتمال كبير
انك تصدقه بغض النظر عن مدى
منطقية التفاصيل الخاصة بالبيزنس بتاعه
على سبيل المثال
ممكن يكون فيه ناس قرايبك
حاطين فلوسهم مع محروس دا
وبيشكروا فيه جدا وفي ذكائه وشطارته وامانته
في نفس الوقت الراجل دا مثلا
ممكن يكون معروف عنه في المجتمع بتاعه
انه راجل كريم وفاعل خير ومحبوب
والناس كلها بتتكلم عليه بشكل كويس
من ناحية تالتة
بتسمع ان الشخص الفلاني اللي معروف عنه
انه ذكي جدا وشاطر في التجارة
حاطط فلوسه مع محروس برضو
وفوق كل دا محروس
مش بيقبل فلوس من كل الناس
هو بياخد فلوس من ناس محددة بس
يعني مش ملهوف
في السياق دا انت ممكن تتخلى عن حذرك
وتقتل اي شكوك جواك حوالين البيزنس مودل
بتاع تفقيس البيض دا لانك بقيت بتفكر
ضمن سياق ظرفي
بيخليك تميل للثقة في الشخص دا
خارج السياق دا لو واحد صاحبك جه اقترح عليك
نفس الفكرة ووعدك بنفس العوائد
مش هتشك لحظة في انه نصاب
هنا بقى ممكن حد يعترض
ويقول ازاي يا اشرف الكلام دا
بلا سياق ظرفي بلا بطيخ
هو انا غبي عشان اقع في الفخ دا
والسؤال اللطيف دا ياخدنا لتاني عامل له دور
في وقوع الناس فريسة لمخططات بونزي
وهو ال  او الادراك
انخداع البعض بمخطط بونزي
هو في النهاية  او سذاجة
والسذاجة من الممكن اعتبارها شكل من اشكال الغباء
بس دا مش معناه ابدا ان الاذكياء محصنين
ضد السذاجة او ما بيتصرفوش بسذاجة
والدليل اننا لما نيجي نبص على قايمة ضحايا مادوف
نلاقي ملياديرات وخبراء استثمار واعضاء مجلس شيوخ
واطباء واساتذة جامعات وناس معروف عنها
انها بطبيعة الحال ذكية
وبرغم كدا تصرفوا بسذاجة شديدة جدا
في الحادثة دي
الناس دي ذكاؤها ما نفعهاش او ما كانش كفاية
هم كانوا محتاجين انهم يكون عندهم
قدر اكبر من الادراك مش الذكاء
وفيه فرق كبير جدا بين الذكاء والادراك
عالم النفس الكندي  
بيقول ان الذكاء هو امتلاك الشخص
لل او المخططات المعرفية
يعني انت فيه معرفة في دماغك
اما الادراك بقى فهو التطبيق الفعلي
للمعرفة اللي في دماغك دي
ناس كتير ذكية جدا وممكن يكون ال  بتاعها
201 وتلاقيها بتتصرف في بعض المواقف بسذاجة
لانها ببساطة لما جت تاخد قرار
ما استخدمتش ذكاءها بشكل كامل او بشكل فعال
ليه الناس دي ما بستخدمتش ذكاءها بشكل كامل
اسباب كتير جدا اهمها الاستسهال
انت عشان تكون مطمن على فلوسك وتاخد قرار 
 واعي اذا كنت هتستثمرها مع محروس وللا لا
فانت محتاج انك تبذل مجهود ذهني محترم
في معالجة وتفسير وفهم كل البيانات والارقام
والمعلومات الخاصة بالاستثمار دا
عشان توصل في النهاية لقرار مبني على وعي وادراك
كتير مننا بقى بيستصعب المجهود الذهني والعقلي دا
وبيميل للاستدلال والاختصارات العقلية
يعني مثلا
انت سمعت ان فلان الفلاني الخبير الاقتصادي
والاستثماري المعروف حاطط فلوسه مع محروس
فبدل ما تتعب نفسك وتحاول تدرس بعناية شديدة
الاستثمار اللي محروس بيعرضه عليك
تستسهل وتقول لنفسك يا عم دا الخبير الاقتصادي
بذات نفسه حاطط فلوسه
وهو بالتاكيد درس الموضوع دا وشاف ان محروس دا
هو وران بافيت العرب
وما فيش خطر والا ما كانش حاط فلوسه معه
هنا انت ما حللتش او ما حاولتش تدرك بنفسك
انت هنا بتستدل ودا خطا كبير
لان وارد جدا الشخص اللي انت بتستدل به دا
يكون ما بيفهمش اصلا او ساذج
بالمناسبة
ناس كتير متخيلة ان الشخص الساذج دا
هو اللي بيثق في الناس بسهولة
وانه من الافضل انك ما تثقش في حد
وتكون دايما شكاك
بس هل الكلام دا صحيح
عشان نجاوب على السؤال دا لازم نتكلم
على الجزء المتعلق
بال  او الشخصية
واللي طبيعتها بتلعب دور كبير في امكانية
وقوع الناس في فخاخ النصب
في البداية لازم نعرف ان اللي بيحكم شكل العلاقات
في الحياة كلها هي الثقة
يعني مثلا علاقتك بالبنك مبنية على الثقة
انت لو مش بتثق في البنك
وفي ان فلوسك في امان عنده
مش هتحطها هناك وترجع تحط راسك على المخدة
لازم يكون فيه حد ادنى من الثقة
من غيرها مش هنعرف نتعامل
والناس زي ما انتو عارفين شخصياتها بتختلف
فيه ناس ما بتثقش في حد ابدا
وناس بتثق ولكن مش بسهولة
يقول لك اديني امارة
وفيه ناس تالتة بتميل لتصديق غيرها
والثقة فيه بسهولة
يعني الناس من الاخر في الثقة متقسمة
يمين ووسط ويسار
الطرفين غلط
لازم تبقى في النص
خصوصا لما نيجي نتكلم على الاستثمار
وهقول لك ليه
الناس اللي بتثق في غيرها بسهولة وبتصدقه
بدون ما يكون فيه مبررات واضحة لدا
بتعرض نفسها بشكل واضح لانها تحط ثقتها
في غير محلها ودا بيعرضها لمخاطر النصب
وبالمناسبة الناس دي غالبا بتتحرج بسهولة وبتتكسف
تقول لا حتى لو لاحظت حاجات مقلقة
ساعتها بتقع فريسة للانحياز التاكيدي
او  
وبتميل للتركيز على المعلومات اللي بتريحها وتدعم
قرارها وتتجاهل اي معلومة بتؤدي لعكس دا
طب الحل انك ما تثقش في حد
او تثق في الناس بصعوبة شديدة جدا
وتكون دايما شديد الشك
برضو لا
فيه ناس كتير متخيلة ان شكها المستمر
وثقتها الضعيفة في اللي حواليها هي افضل طريقة
تنقذ بها نفسها من عمليات النصب
ولكنها بالشكل دا بتؤذي نفسها
وبتخلي نفسها عرضة اكبر للنصب
زي ما قلت لك من شوية
انت عشان تتعامل مع الناس لازم يكون فيه ثقة
لو ما فيش ثقة 
يبقى انت مش هتعرف تتعامل مع اي حد تقريبا
دا اي نعم ممكن يقلل
من احتمالية وقوعك في فخاخ النصب
بس اللي انت مش مدركه بقى هو ان ضعف ثقتك
وقلة تعاملاتك مع الغير هيقلل من احتكاكك بالناس
وهيضعف اندماجك في السوق
قلة احتكاكك بالناس وضعف مشاركتك في السوق
هيخلوك شخص ضعيف الخبرة الاجتماعية
وبالتبعية ضعيف الذكاء الاجتماعي
ودي مشكلة لان الشخص اللي عنده
  او ذكاء اجتماعي
هو اقدر من غيره على انه يحس بالنصاب
ويلقط الاشارات اللي بتوضح اذا كان الشخص
اللي قدامه دا جدير بالثقة وللا لا
عشان كدا بنقول انك لازم تقف في النص
وتحاول تعرف امتى تثق في الناس وامتى لا
ثقتك او عدم ثقتك في الناس ضروري
تكون مبنية على امارات معينة
ومن هنا ننتقل لاخر العوامل اللي بتلعب دور
في احتمالية وقوع الناس
في فخ النصب وهي ال  او العاطفة
تعرفوا مين هو انجح مستثمر
السؤال دا مش انا اللي بساله
اللي ساله وجاوب عليه هو طبيب الاعصاب
والاقتصادي الامريكي ويليام جاي بيرنستاين
الراجل دا بيقول المستثمر الناجح
هو اللي مش بيتاثر بالمشاعر
لما بيجي ياخد اي قرار استثماري
وقال ان الناس العاطفيين اللي عرفهم هم
في الحقيقة سيئين جدا كمستثمرين
العواطف والمشاعر دايما بتتداخل مع الاستثمار
ويمكن اكتر شعورين بيحركوا الناس خصوصا
في اسواق المال هم الخوف والطمع
كتير جدا من النصابين خصوصا
اللي بيستخدموا مخطط بونزي
بيتعمدوا يحطوا الناس تحت ضغط ضيق الوقت
ودا من خلال التاكيد على فكرة ان الفرصة الاستثمارية
المقترحة هي فرصة ما تتعوضش
وبالتالي انت لازم تاخد قرار بسرعة
قبل ما الفرصة تروح
انت بقى تحت تاثير الخوف
و تحديدا ال 
او الخوف من تفويت الفرصة بتاخد قرار
وتنط في المركب بسرعة عشان ما تندمش بعدين
انك ما اخدتش القرار دا وتزعل ان الفرصة فاتتك
ولما تكون العوائد اللي النصاب بيوعد بها كبيرة
هنا بقى بيدخل الطمع
فيه عبارة شهيرة جدا باللغة الانكليزية بتقول
 
يعني بالبلدي كدا
لو الشيء اللي قدامك دا ممتاز جدا
لدرجة انه يبدو مش حقيقي
فدا لانه غالبا مش حقيقي
كتير من النصابين بياخدوا من الناس فلوسهم
وبيوعدوهم بارباح كبيرة ما تتصدقش
ولكن مع الاسف الناس تحت تاثير الطمع
بتدفن شكوكها وبتغمي عقلها
وهي مش شايفة قدامها غير الارباح اللي هتاخدها
في المستقبل واللي بتقعد تحسبها في دماغها
تلاقي واحد عمال يكلم نفسه
ويقول انا اديته 10 الاف دولار
وقال لي هديك 20 شهريا
يعني كل شهر هاخد الفين
وفي خلال 5 شهور هكون رجعت راس مالي
طبعا دي احلام واماني
ووارد جدا ان المعلم دا يغطس في لمح البصر
ودا ببساطة لان مخطط بونزي مهما طال
ما لهوش غير نهاية من اتنين
النهاية الاولى هي ان النصاب يتكشف ويتقبض عليه
والنهاية التانية هي ال 
او انتش واجري
يعني النصاب قبل ما ينكشف ويتفضح امره
ياخد الفلوس في عبه ويهرب في اي حتة
هو عامل حسابه على كدا من البداية خالص
الفخ دا طمعك وخوفك كانوا احد اسباب وقوعك فيه
وهنا بقى هيفيدك جدا انه يكون
عندك شكل من اشكال
ال او الادراك البارد
ودا معناه ان تفكيرك وادراكك
واستدلالك يكونوا خاليين من العواطف
انت بتحكم على اي شيء بعيدا عن العاطفة
ودا بالمناسبة عكسه ال  
او الادراك الساخن وهو الادراك
والاستدلال المشحون بالعاطفة
مع الاسف
للاسباب اللي انا ذكرتها من شوية فعمليات النصب
على طريقة مخطط بونزي هتفضل مستمرة وبتكرر
وهيفضل فيه ناس بتقع في فخها
مهما بدا شكلها ساذج
طبعا فيه عمليات نصب عبيطة ومفضوحة وسهل
اكتشافها من اول لحظة لان البيزنس
اللي قايمة عليه غريب وغير منطقي
وفيه عمليات تانية يصعب اكتشافها لان فكرتها بتكون
قايمة على بيزنس شرعي الناس بتسمع عنه كتير
طريقة النصب دي موجودة في كل مكان في العالم
ولكنها بتنتشر بشكل اكبر في الدول اللي ما فيهاش
اوعية استثمارية كافية تستوعب فلوس الناس
او جزء كبير منها
ودا بيخليهم عرضة اكبر للنصابين
على العموم انا كدا خلصت كلامي
وكالعادة عندي سؤال لحضراتكم
بمناسبة كلامنا عن الاوعية الاستثمارية
الاسواق العربية فيها ادوات استثمار متنوعة
ممكن الناس تحط فيها فلوسها
عشان نشرح الادوات دي هنحتاج نعمل حلقة
ممكن توصل ل 40 دقيقة مثلا
السؤال بقى
هل ممكن تكونوا مهتمين بحلقة طويلة زي دي
عرفوني من فضلكم في التعليقات
في النهاية يا ريت لو عجبتك الحلقة 
وحابب تشوفنا تاني
اشترك في القناة
واستنانا في حلقات جديدة باذن الله
سلام
في النهاية يا ريت لو عجبتك الحلقة
يبقى لايك بقى وشير
واستنانا في حلقات جديدة باذن الله
سلام
