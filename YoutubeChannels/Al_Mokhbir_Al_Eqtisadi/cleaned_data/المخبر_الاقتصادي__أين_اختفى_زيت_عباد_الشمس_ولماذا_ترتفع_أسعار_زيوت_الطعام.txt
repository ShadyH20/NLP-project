في نص شهر مارس اللي فات
سيدة اندونيسية اسمها  
خرجت من بيتها الساعة 4 الصبح
علشان تلحق تاخد مكان
في الطابور اللي الناس واقفة فيه
قدام واحد من محلات البقالة في بلدها
الموجودة في محافظة جاوة الوسطى
الطابور قدام المحل دا
كان طوله 2 كيلومتر تقريبا
والسيدة المحترمة دي
ومعاها باقي الناس
كانوا واقفين في الطابور دا
علشان هدف واحد
وهو انهم يلحقوا يشتروا
قزازة زيت طعام
من حسن حظ 
انها بعد وقفتها في الطابور
قدرت تشتري قزازة زيت تروح بيها
ودا كان انجاز كبير جدا
لان غيرها مش لاقي الزيت دا
والشيء المثير للدهشة بقى
هو ان الست دي
عايشة في اكتر بلد على ظهر الكوكب
بتنتج زيت طعام
طب لما دول يكون عندهم ازمة في الزيت
امال الدول التانية
اللي بتستورد الزيت من برا تعمل ايه
اقول لك تعمل ايه
بعد اللقطة دي بحوالي شهر وشوية
ولكن في بلد تانية
بتبعد عن اندونيسيا
باكتر من 11 الف و700 كيلومتر
وتحديدا في بريطانيا
بنلاقي تيسكو
اللي هي اكبر سلسلة متاجر تجزئة في البلد
بتقول للزباين بتوعها
معلش يا جماعة
ما فيش زبون حيشتري اكتر من 3 قزايز
زيت طعام
ودا تقريبا نفس اللي عملته
سلاسل السوبر ماركت في اسبانيا
واليونان وتركيا وبلجيكا
المهم
المشهدين اللي فاتوا دول
هما مجرد لقطة بسيطة من ازمة ضخمة جدا
بتعاني منها واحدة من اكبر
الصناعات في العالم
وهي صناعة زيوت الطعام النباتية
فيه مشكلة كبيرة جدا في سوق زيوت الطعام
تسببت في ارتفاع اسعاره من ناحية
وعدم توافره من ناحية تانية
اظن ان انا مش محتاج اقول لكم
ان زيوت الطعام اسعارها ارتفعت
بنسب قياسية خلال الشهور الاخيرة
لاني متاكد انكم ملاحظين دا بالفعل
احنا في النهاية بنتكلم على منتج
بنستهلكه بصفة يومية سواء بشكل مباشر
او غير مباشر
اللي انا حاب اتكلم معاكم فيه النهار دا
هو ايه اللي بيحصل بالضبط
في سوق زيوت الطعام
ليه اسعاره بتزيد بالسرعة الرهيبة دي
وحتفضل تزيد لحد امتى
وليه فجاة بقى فيه مشكلة
في توافر كميات كافية من زيوت الطعام
الزيوت دي راحت فين
ومين اللي بينتج زيوت الطعام
ومين اللي بيستوردها
وازاي دولة واحدة بقرار واحد
خنقت سوق ضخم زي سوق زيوت الطعام
والسؤال الاهم بقى
احنا هنا في الدول العربية
وضعنا ايه في الازمة دي
دا جزء من اللي حندردش فيه مع بعض
في حلقة النهار دا
انا اشرف ابراهيم
ودا المخبر الاقتصادي
كل يوم الناس في كل مكان في العالم
بتستهلك انواع مختلفة
من زيوت الطعام النباتية
لكن بشكل اساسي
العالم بيعتمد على اربع انواع
من الزيوت النباتية
بنتكلم على زيت النخيل
وزيت فول الصويا
وزيت السلجم
وزيت عباد الشمس
هما دول اكتر اربع انواع بننتجهم
واكتر اربع انواع بنستهلكهم
على سبيل المثال
في موسم 2021  2022
العالم استهلك اكتر من 200 مليون طن
من زيوت الطعام
لما نيجي نبص على خريطة
استهلاك الزيوت دي
حنلاقي الاتي
حوالي 74 مليون طن
من استهلاكنا من الزيوت
كان عبارة عن زيت نخيل
و60 مليون طن كان زيت فول صويا
و29 مليون طن كانوا عبارة عن زيت سلجم
و20 مليون طن كان زيت عباد الشمس
هما دول الانواع الاربعة
طب دلوقت بقى احنا عندنا مشاكل
في اي نوع منهم بالضبط
مع الاسف عندنا مشاكل في الاربعة
والاربعة اسعارهم بقت في السما مؤخرا
وخلونا نبدا بزيت الطعام
الاكثر استهلاكا في العالم
وهو زيت النخيل
يوم الجمعة الموافق 22 ابريل 2022
الرئيس الاندونيسي جوكو ويدودو
فاجا العالم بتصريح صادم
الراجل خرج في مؤتمر صحفي
وقال فيه انه بعد اجتماعه مع مجلس الوزراء
قرر انه يفرض حظر على صادرات اندونيسيا
من زيوت الطعام والمواد الخام المرتبطة بيه
بداية من 28 ابريل
ليه يا عم جوكو ايه اللي جرى
قال لك اسعار زيوت الطعام في البلد
زادت مؤخرا
وعندنا مشاكل في المخزونات
ولحد ما نحل المشاكل دي
ما فيش نقطة زيت حتخرج من البلد
طبعا ما فيش جدال في حقيقة
ان الاندونيسيين حكومة وشعب
احرار في الزيوت بتاعتهم
ان شاء لله يرموها في البحر
بس القرار دا بيعمل مشكلة عالمية كبيرة
وانا هنا مش ببالغ لما اقول مشكلة عالمية
الراجل دا بقرار واحد
رفع تكلفة انتاج معظم المنتجات الغذائية
في العالم
وحقول لكم ازاي
اندونيسيا يا جماعة
هي اكبر منتج ومصدر لزيوت الطعام في العالم
يعني مثلا في الموسم الاخير
اللي هو موسم 2021  2022
البلد دي سيطرت لوحدها
على اكتر من تلت السوق العالمي
لزيوت الطعام النباتية
لو بصيت على التورتة بتاعة السوق دا
حنلاقي اندونيسيا صدرت لوحدها
حوالي 31 مليون طن من زيوت الطعام
وبعدها بفارق كبير جدا
ماليزيا بحوالي 18 مليون طن
وبعدهم الارجنتين بحوالي 7 مليون طن
وبعدين اوكرانيا بحوالي 5 مليون طن
اكتر نوع زيت اندونيسيا مشهورة بيه
هو زيت النخيل
اندونيسيا بتسيطر لوحدها على 55
من الصادرات العالمية من زيت النخيل
ودا يفهمك ليه قرار حظر تصدير زيوت الطعام
اللي اصدره الرئيس الاندونيسي
كان صادم جدا للحكومات والشركات
انت فجاة بتحرم العالم
من اكتر من نص وارداته من الزيت
الاكثر استخداما
علشان كدا القرار دا
تسبب في ارتفاع اسعار زيت النخيل
لمستويات قياسية
واحد حيقول لي طب واحنا مالنا يا اشرف
ومال زيت النخيل
احنا مش زي الصين وباكستان وبنغلاديش
والهند
اللي بيستخدموا زيوت النخيل كزيت طعام
واللي هما في نفس الوقت اكبر مستوردين
للزيت دا من اندونيسيا
احنا بنستخدم انواع مختلفة
زي زيت عباد الشمس وزيت الذرة
وبالتالي برا عننا خالص
اللي بيحصل في سوق زيت النخيل دا
ودا سؤال حلو جدا
والاجابة عليه حتاخدنا لنقطة مهمة
بتميز السوق اللي بنتكلم عليه
المنتجات في سوق زيوت الطعام
ليها طبيعة تبادلية
بمعنى انه من السهل جدا على المستهلك
سواء كان فرد او شركة
انه يستبدل نوع بالتاني
على سبيل المثال
زيت عباد الشمس
هو واحد من اشهر انواع الزيوت
اللي بنستهلكها هنا في الشرق الاوسط
لو فجاة زيت عباد الشمس
اختفى من السوق لاي سبب
تفتكر ايه هو رد الفعل المتوقع
 من المستهلك
ببساطة حيشتري اي نوع زيت تاني
سواء علشان يطبخ بيه او يقلي بيه
النوع التاني اللي حيشتريه دا
الطلب عليه حيزيد اكتر
وبالتالي سعره حيرتفع
الكلام دا برضو بينطبق على الشركات
على سبيل المثال
في فرنسا
الشركات بتستخدم زيت عباد الشمس
في صناعة كتير من منتجاتها الغذائية
من اول البطاطس المقلية
لحد الشوكولاتة والبسكوت
النهار دا ما بقاش فيه زيت عباد شمس
ما بقاش متاح بكميات كبيرة زي الاول
لسبب حوضحه لك كمان شوية
ايه العمل من وجهة نظرك في الحالة دي
هل الشركات دي
حتوقف صناعة المنتجات الغذائية
اللي زيت عباد الشمس مكون من مكوناتها
طبعا لا
الحل زي ما قلت لك من شوية
هو الاستبدال
وهو دا اللي الشركات الفرنسية عملته بالضبط
راحت استخدمت زيوت بديلة
زي زيت بذور اللفت
وزيت الفول والصويا وزيت النخيل
في 26 ابريل اللي فات
وزارة الاقتصاد الفرنسية
قالت انها حتدي شركات الاغذية في البلد
مهلة مدتها 6 شهور
قبل ما تجبرهم يغيروا المعلومات الموجودة
على منتجاتهم
بحيث تعكس تغييرهم لنوع الزيت المستخدم
في صناعة المنتج
يعني مثلا
انت كنت بتصنع البسكوت بتاعك
من زيت عباد الشمس اللي ما بقاش موجود
ودلوقت بتصنعه بزيت فول الصويا
ما عندناش مشكلة في الكلام دا
بس بعد 6 شهور انت ملزم تكتب
على كيس البسكوت من برا
انك بتستخدم في صناعته زيت فول الصويا
مش زيت عباد الشمس
الشركات لما راحت للزيوت البديلة
سواء كان زيت فول صويا او غيره
الزيوت البديلة اسعارها ارتفعت
ودا بالضبط اللي عمله القرار الاندونيسي
بحظر تصدير زيوت الطعام
ومن ضمنها زيت النخيل
فورا لقينا سعر زيت فول الصويا
هو اقرب بديل ومنافس لزيت النخيل
بيرتفع لمستويات قياسية
المهم بعد 3 اسابيع تقريبا من فرض القرار
طلع الرئيس الاندونيسي مرة تانية
وقال للعالم خلاص يا جماعة
اللي كنا عاوزين نعمله عملناه 
زيوت الطعام بقت مرطرطة
في السوق المحلي عندنا
بكميات ضخمة
وعلى هذا الاساس
قررنا اننا نفتح الحنفية تاني
ونلغي قرار حظر تصدير الزيوت
القرار دا ساهم في انخفاض سعر زيت النخيل
من حوالي 1754 دولار للطن
في 27 ابريل اللي فات
ل 1602 دولار للطن
في 26 مايو اللي فات
ولكن حتى بعد التراجع دا
زيت النخيل لسه غالي
مقارنة مع سعره من شهور قليلة
دا في ديسمبر اللي فات
كان الطن عامل 1075 دولار
ايه اللي يخليه يوصل للسعر دا
طالما الاندونيسيين رفعوا الحظر
اقول لك فيه سببين رئيسيين ورا الظاهرة دي
اولا
ماليزيا اللي هي تاني اكبر منتج لزيت النخيل
في العالم
واللي بتسيطر على ما يقرب
من 35 من صادراته العالمية
عندها مشاكل في الانتاج
بسبب نقص العمالة المتاحة
في الصناعة دي
السبب التاني بقى
هو انه بعيدا عن زيت النخيل ومشاكله
الانواع الرئيسية التانية من زيوت الطعام
فيها مشاكل هي كمان
ودا مزود الطلب على زيت النخيل
اكتر من المعتاد
خد عندك مثلا زيت فول الصويا
اللي هو تاني اكتر نوع زيت طعام
العالم بيستهلكه
لما تبص على خريطة المصدرين للزيت دا
حتلاقي الارجنتين هي رقم واحد في السوق
في موسم 2021  2022
صادرات الارجنتين حتوصل ل 58 مليون طن
زيوت فول صويا
بعدها بفارق كبير جدا تيجي البرازيل
اللي من المتوقع انها تصدر حوالي
15 مليون طن
بعدها الاتحاد الاوروبي بمليون و25 الف طن
بعدهم امريكا ب 646 الف طن
بعدهم روسيا ب 635 الف طن
هما دول ال 5 الكبار في سوق زيت فول الصويا
وال 5 باستثناء البرازيل انتاجهم الموسم دا
اقل من الموسم اللي قبله
والسبب ببساطة
هو ان محصولهم من فول الصويا
تاثر بعوامل مختلفة ابرزها
موجات الجفاف وارتفاع درجات الحرارة
وخلينا ناخد الارجنتين كبيرة السوق كمثال
في الموسم الحالي المحصول الارجنتيني
من فول الصويا
من المتوقع انه ما يزيدش عن 42 مليون طن
ودا اسوا موسم لفول الصويا الارجنتيني
من ساعة موسم 2017  2018
السبب الرئيسي ورا تراجع حجم المحصول هناك
هي موجات الجفاف ودرجات الحرارة المرتفعة
اللي عانت منها الارجنتين
في شهر ديسمبر ويناير اللي فاتوا
امريكا والاتحاد الاوروبي والبرازيل
محصولهم هو كمان تاثر باحوال المناخ
دلوقت لما المادة الخام
اللي هي فول الصويا تاثرت
فكان لازم المنتج اللي هو زيت فول الصويا
يتاثر هو كمان
ودا اللي حصل بالفعل
في 28 ابريل اللي فات
سعر طن زيت فول الصويا تسليم شهر يونيو
وصل ل 1909 دولار
دا اعلى من سعره السنة اللي فاتت
باكتر من 57
روسيا اللي هي خامس اكبر مصدر
لزيت فول الصويا
كان عندها ظروف مختلفة
اظن ان كلكم عارفينها
الحرب اللي انطلقت ما بين موسكو وكييف
في 24 فبراير اللي فات
قلبت احوال القطاع الزراعي في الدولتين
اوكرانيا مش عارفة تخرج محصولها
بسبب الحصار الروسي
وروسيا على الناحية التانية
مش عارفة تبيع علشان العقوبات الغربية
الدولتين بيصدروا زيت فول صويا
والدولتين مش عارفين يبيعوه
وبالتالي نقدر نعتبرهم خارج السوق دا
في الوقت الحالي
ولكن لما نيجي نتكلم على روسيا واوكرانيا
وتاثيرهم على سوق زيوت الطعام العالمي
فانتاجهم من زيت الفول الصويا
مش هو المهم خالص
المهم هو انتاجهم من رابع
اكثر انواع الزيوت استخداما في العالم
وانا هنا بتكلم تحديدا عن زيت عباد الشمس
اللي الدولتين بيسيطروا لوحدهم
على 75 من صادراته العالمية
اوكرانيا لوحدها بتسيطر على اكتر
من نص السوق
المهم بسبب الحرب صادرات البلدين
من زيت عباد الشمس انهارت
وحتى انتاجهم من المحصول
اللي هو عباد الشمس نفسه
تراجع لمستويات قياسية
على سبيل المثال
اوكرانيا اللي بتسيطر على ما يقرب من 55
من صادرات العالم من زيت عباد الشمس
من المتوقع ان محصولها من عباد الشمس
يقل الموسم دا عن الموسم اللي قبله
بحوالي 42
البلد فقدت نص محصولها تقريبا
بسبب انخفاض حجم المساحة المزروعة
بعد الغزو الروسي للاراضي الاوكرانية
وحتى النص التاني من المحصول
لو حولته زيت
غالبا مش حتعرف تخرجه
في ظل الحصار البحري المفروض على موانيها
من روسيا
السيطرة الاوكرانية الروسية على صادرات
زيت عباد الشمس
مش بس رفعت سعره
لا
الزيت دا اصلا ما بقاش موجود في اسواق كتير
واختفاء الزيت دا زي ما قلنا
ضغط على اسعار الانواع التانية
على سبيل المثال
زيت بذور اللفت
اللي هو تالت اكتر زيت العالم بيستخدمه
سعره زاد مؤخرا في بريطانيا
بحوالي 100
والسبب الرئيسي ورا الزيادة دي
هو ان الناس بيستخدموا الزيت دا
كبديل لزيت عباد الشمس اللي مش موجود
احنا هنا طبعا في الوطن العربي
مش بعاد عن الازمة دي
والسبب ببساطة
هو اننا بنستورد جزء كبير من احتياجاتنا
من زيوت الطعام من الخارج
وخلونا نتكلم بالارقام
تونس مثلا بتستورد حوالي 295
من استهلاكها المحلي من الزيوت النباتية
من الخارج
السودان بتستورد حوالي 42
لبنان بتستورد حوالي 59
مصر بتستورد حوالي 60
من استهلاكها المحلي
الامارات بتستورد 63
المغرب بتستورد 76
والاردن بتستورد 80 من استهلاكها
والجزائر بتستورد 85
السعودية 87
وعمان بتستورد 94
والعراق بيستورد 96
واليمن 97
اما الكويت فبتستورد 100
من استهلاكها المحلي من الزيوت النباتية
يعني من الاخر كدا
الدول العربية كلها بتعتمد بشكل كبير
على استيراد زيوت الطعام النباتية
ودا طبعا بيخلينا اكتر عرضة من غيرنا
للتاثر بارتفاع الاسعار العالمية لزيوت الطعام
طب الازمة دي حتفضل مستمرة لحد امتى
انا عارف انها اجابة ساذجة
لانها بديهية
لكن خليني اقول لك
 ان الازمة حتفضل مستمرة
طول ما اسبابها الرئيسية موجودة
انتهاء الحرب الروسية الاوكرانية
حيتسبب بلا شك في انفراجة
ولكن بشكل عام المحللين بيميلوا
لان ان اسعار زيوت الطعام
حتفضل مكملة معانا بالمستويات دي
ويمكن اعلى لحد نهاية 2022 على الاقل
انا كدا خلصت كلامي
وكالعادة عندي سؤال لحضراتكم
برايك هل الدول العربية تقدر تحقق
اكتفاء ذاتي من الزيوت النباتية
من خلال التعاون مع بعضها
سواء فيما يتعلق بزراعة البذور الزيتية
او انتاج الزيت
وللا دا شيء صعب تحقيقه
حتابع كل اجاباتكم في التعليقات
وفي النهاية يا ريت لو عجبتك الحلقة
وحابب تشوفنا تاني
اشترك في القناة
واستنانا في حلقات جديدة باذن الله
سلام
