طول عمرنا كنا مفكرين
ان شرا الطيارات افضل من تصنيعها
وايجارها افضل من شرائها
ولكن دا ما عادش ينفع
احنا عاوزين نصرف فلوس اكتر
على البحث والتطوير
ونصنع الطيارات بنفسنا
اللي فاتت دي كانت تصريحات قالها
الرئيس الصيني شي جين بينغ
للعمال الموجودين في احد مراكز تصنيع
الطيارات الصينية
دول كتير على مستوى العالم
حاولت في يوم من الايام
انها تخترق واحدة من اعقد واهم
الصناعات في العالم
وهي صناعة طائرات الركاب التجارية
ومعظم الدول دي محاولاتها انتهت
بقصص فشل ماساوية
ومن ضمن الدول اللي فشلت اكتر من مرة
في دخول المجال دا
كانت الصين
لكن الصين على عكس غيرها
ما استسلمتش
وواضح انها مصرة لحد النهار دا
انها تدخل صناعة طيارات الركاب التجارية
مهما كان التمن ومهما كانت العواقب
اخر محاولات الصين في الاتجاه دا
كانت يوم 23 يوليو اللي فات دا
في اليوم دا شركة طائرات الركاب
التجارية الصينية كوماك
اعلنت ان 6 طيارات صينية من طراز
919
انهت بنجاح رحلاتها التجريبية
ودي من المفترض انها خطوة
الطيارة كانت محتاجاها علشان تحصل على
موافقة الحكومة الصينية
على السماح باستخدامها في الطيران التجاري
الشيء المثير للاهتمام هنا
هو ان الشركة الصينية بطائرتها الجديدة
نظريا داخلة تنافس اتنين
من عمالقة تصنيع الطائرات في العالم
وهم بوينج الامريكية
وايرباص الاوروبية
الشركتين اللي بيحتكروا الصناعة
ومسيطرين على السوق العالمي كله
حتى السوق الصيني نفسه
السؤال بقى اللي شاغل بال الناس كلها دلوقت
ايه هي حكاية ال 919 الصينية
هل الطيارة دي بتشكل تهديد حقيقي
لبوينج وايرباص
وهل الامريكيين والاوروبيين خايفين منها
وهل الصينيين بيعرفوا يصنعوا ال 919
لوحدهم
وللا بيحتاجوا مساعدة
وهل اصلا هم بيصنعوها من الصفر
وللا بيجمعوها
والسؤال الاهم بقى
ايه هي حكاية الصينيين مع صناعة الطيارات
وليه البلد دي مصرة على تصنيع طيارات ركاب
بدل ما تشتريها زي بقية خلق الله
دا جزء من اللي حندردش فيه مع بعض
في حلقة النهار دا
انا اشرف ابراهيم
ودا المخبر الاقتصادي
في سنة 1970
وبعد ما يقرب من قرن من الاذلال
اللي عانوا منه على ايد الغرب
الصينيين كان عندهم رغبة جامحة
في استعادة ولو جزء من كرامتهم المهدرة
ودا حاولوا يعملوه من خلال انهم يعملوا حاجة
ما فيش غير 4 دول في العالم بس
في الوقت دا
هي اللي قدرت تعملها
والحاجة دي هي بناء طيارة ركاب تجارية
ضخمة وحديثة
وهنا طبعا قابلت الصينيين مشكلة
وهي انهم ما عندهمش اي خبرة في تصنيع
الطيارات التجارية
كل خبراتهم في مجال تصنيع الطيارات
كانت عبارة عن تصنيع نسخ مقلدة
من طيارات عسكرية اجنبية
ولكن الصينيين ما كانوش شايفين
ان دي مشكلة توقفهم
طيارة الركاب اللي كانوا عاوزين يصنعوها
كان اسمها 10
 قال لك احنا حنعمل الطيارة دي
بتصميم قريب من قاذفة القنابل بتاعتنا
ال شيان اتش6
واللي هي في الاساس تقليد صيني
لقاذفة القنابل السوفييتية ال تي يو16
دي كانت خطة الصينيين لحد اواخر
سنة 1971
بعد كدا حصلت صدفة غيرت كل حاجة
في 19 ديسمبر سنة 1971
طيارة باكستانية من طراز بوينج 707
تحطمت اثناء هبوطها في منطقة
شينجيانغ في الصين
طبعا دي كانت حادثة مفجعة
ولكن الصينيين كانوا فرحانين جدا بالحادثة دي
لدرجة انهم اعتبروها هدية من ربنا
انتوا اكيد فهمتوا الصينيين
ليه فرحانين بالحادثة دي
باختصار الحادثة دي حطت تحت ايديهم
الحطام بتاع واحدة من احدث واكثر
الطيارات التجارية تطورا في العالم
في الوقت دا
الصينيين قرروا انه بما انهم ما بيفهموش
حاجة في صناعة الطيارات التجارية
فهم حيعملوا عملية  
او هندسة عكسية لل بوينج 707
اللي وقعت في ارضهم
معنى الهندسة العكسية هنا
هو انهم ببساطة حيجيبوا كل اجزاء وتصاميم
الطيارة المحطمة
ويحطوها قدامهم ويحاولوا يبنوا نسخ
طبق الاصل من كل جزء
وبعدين يجمعوا الاجزاء دي مع بعض في الاخر
علشان يبقى عندهم طيارة
ودي طبعا مهمة شبه مستحيلة
خصوصا لما بنتكلم على تقليد مركبة
بالغة التعقيد
زي الطيارة التجارية
المسالة مش بس اعادة بناء
المخططات الاساسية
والرسوم الهندسية للطيارة
وضبط دقة الابعاد وتوزيعات الاوزان المختلفة
لكل جزء من الطيارة
لا
دا الصينيين كمان لازم يطابقوا مواصفات
المواد اللي الطيارة بتتصنع منها
ودا حوار كبير لوحده
وحيحتاج تجارب وابحاث واختبارات معقدة جدا
غير كدا ال 10 على الورق
كانت بتتكون من 435 قطعة
305 قطعة من القطع دي
الصين كانت عمرها ما صنعتها قبل كدا
ولا كان عندها فكرة بتتعمل ازاي
لكن برضو الصينيين ما استسلموش
في 13 يناير سنة 1972
يعني بعدما يقرب من شهرين من وقوع
الطيارة المصنعة من قبل شركة
بوينج الامريكية على الاراضي الصينية
الحكومة الصينية بعتت واحد من اشهر
القادة العسكريين في الصين
وهو المرشال ياي جيانيانغ لموقع حطام الطيارة
وبعتت معاه 500 شخص من ضمنهم
من ضمنهم مهندسين وعلماء
من اكتر من 32 قسم
الناس دي كانت مهمتها دراسة وتحليل
حطام البوينج 707
بغرض العثور على اي معلومة
ممكن تساعد الصين في عمل نسخة
طبق الاصل من الطيارة اللي وقعت
الحكومة الصينية قالت للمهندسين
اللي بعتتهم
انها مش عاوزة جودة ال 10
تبقى اقل باي شكل من جودة البوينج 707
ودي نقطة ما فيهاش تفاهم
على هذا الاساس
الجيش دا من المهندسين والعلماء الصينيين
فضل يشتغل على الموضوع دا 24 ساعة
7 ايام في الاسبوع
وحتى في الاعياد والاجازات الرسمية
من حسن حظ الصينيين
انهم وهم شغالين على دراسة حطام
الطيارة الباكستانية
قدروا يحطوا ايدهم على نسخة سليمة تماما
من البوينج 707
اللي حصل بالضبط
هو ان العلاقات الدبلوماسية
بين امريكا والصين
شهدت بعض التحسن في اوائل السبعينيات
في فبراير سنة 1972
الرئيس الامريكي ريتشارد نيكسون زار الصين
نيكسون راح هناك وهو راكب طيارة
من طراز بوينج 707
الصينيين عجبتهم طيارة نيكسون جدا
المهم في الاطار دا
شركة بوينج الامريكية
باعت للصينيين 10 طيارات
من طراز بوينج 707
اخت الطيارة اللي الصينيين
شغالين عليها بالفعل
ولكن طبعا الامريكان ما كانوش يعرفوا
حاجة عن اللي الصينيين بيعملوه
المهم الصينيين بمجرد ما استلموا الطيارة
قاموا مخرجينها من الخدمة
ومدخلينها المخزن
علشان يدرسوها ويحللوها حتة
ويشوفوا اتعملت ازاي وبتشتغل ازاي
وبالتالي يخلوا الطيارة بتاعتهم اللي هي ال 10
نسخة منها
الصينيين نجحوا بالفعل في انهم يبنوا
هيكل تصميم مطابق تقريبا للتصميم الاصلي
وعلشان ما يبقاش التقليد مفضوح قوي
الاجنحة ما اخدوهاش من تصميم البوينج 707
حتقول لي امال صمموا الاجنحة دي
على اي اساس
او جابوها منين
باختصار
نسخوا تصميم الاجنحة بتاعة طيارة الركاب
البريطانية النفاثة
ترايدنت
اللي اشتروها من بريطانيا سنة 1975
في النهاية نسخ هيكل الطيارة كتصميم
ما كانش صعب
المعضلة كانت في حاجتين
اولهم المحرك
الطيارة الامريكية كانت شغالة بمحرك
من طراز 37
ودا كان من تصنيع شركة محركات
الطيارة الامريكية
برات اند ويتني
الصينيين فتحوا المحرك دا وحاولوا يقلدوه
وفي النهاية عملوا منه نسخة رديئة جدا
اسمها 8
المحرك الصيني ما كانش شغال
وكان بيسرب زيت
والمهندسين الصينيين كانوا عاجزين عن اصلاح
العيب دا
ودا ببساطة لان بناء محرك بالتعقيد دا
بيستلزم خبرة وتكنولوجيا متقدمة جدا
هم لا يملكوها
وعلشان كدا قرروا انهم يريحوا نفسهم
ويجيبوا من الاخر
وراحوا اشتروا محركات جديدة من
برات اند ويتني
بالمناسبة
قبل ما الصينيين يشتروا المحركات
حاولوا برضو ينسخوا تصميم المحرك التوربيني
بتاع  
المعروف باسم 
ولكنهم فشلوا في تقليده
برضو لنفس السبب
المهم المشكلة التانية اللي عجز قدامها
الصينيين
هي تصنيع المواد اللي بيتكون منها
جسم الطيارة
على سبيل المثال
الواح الالمنيوم اللي الصينيين صنعوها
علشان جسم الطيارة كانت سميكة جدا
ودا زود من حجم ووزن الطيارة
ورفع من استهلاكها للوقود
لدرجة ان الطيارة لما بدا اختبارها
لاول مرة في 26 سبتمبر سنة 1980
في سماء مدينة شنغهاي
طارت لمدة 24 دقيقة بس
الطيارة كانت بتحتاج تتفول بالوقود
كل نص ساعة
الرحلة التجريبية دي تمت الموافقة عليها
رغم ان الطيارة كان فيها مشاكل كبيرة
لكن في النهاية الصينيين شافوا ان دا
مشروع فاشل
لانهم ببساطة خافوا ان اي مسؤول
حكومي صيني
يركب الطيارة دي
وهي بوضعها دا
وقرروا وقف مشروع ال 10
سنة 1985
بعدها بسنة وتحديدا سنة 1986
الصينيين حاولوا ينفذوا الموضوع
بطريقة مختلفة
في مارس من السنة دي
الصينيين اتفقوا مع شركة صناعة
الطيارات الامريكية ماكدونل دوغلاس
انهم يصنعوا مع بعض 25 طيارة ركاب
من طراز 82
على سنة 1991
ولكن المشروع المشترك دا
فشل لان بوينج الامريكية
راحت استحوذت على الشريك
الامريكي للصينيين
اللي هي شركة ماكدونل دوغلاس سنة 1997
وبكدا وقف مشروع طيارات
ال 82
وقف المشروع دا
تزامن مع انفتاح الصين على الغرب
ودا خلى الصينيين يشوفوا ان شرا الطيارات
الحديثة الجاهزة
من الشركات الغربية
سواء من بوينج الامريكية
او ايرباص الاوروبية
هو الخيار الافضل ليهم
وبلا وجع دماغ
فضل الصينيين ما بيفكروش بشكل جدي
في صناعة طيارات الركاب
لحد سنة 2008
في سنة 2008 مجلس الشعب الصيني
وافق على تاسيس شركة حكومية
اسمها شركة الطائرات التجارية الصينية
المعروفة اختصارا باسم كوماك
واللي المساهم الاكبر فيها
هي لجنة مراقبة وادارة الاصول المملوكة
للدولة
والتابعة لمجلس الدولة الصيني
ساساك
الهدف الرئيسي من تاسيس كوماك
هو بناء طيارة ذات جسم ضيق
اسمها 919
اللي هي الطيارة اللي العالم كله بيتكلم عليها
النهار دا
بس قبل ما اكمل كلامي
وعلشان تكون معايا في الصورة
ضروري تعرف ان فيه نوعين رئيسيين
من طيارات الركاب التجارية في السوق
النوع الاول هو ال  
او الطائرات ذات البدن الضيق
وزي ما هو واضح من اسمها
فدي طيارات جسمها صغير
وفيها ممر واحد
وقطرها ما بين 3 ل 4 متر
واضخم مقاس من الطيارات دي
ممكن يشيل 280 راكب
النوع التاني بقى
هو ال  
او الطائرات ذات البدن العريض
ودي قطرها بيتراوح ما بين 5 ل 6 متر
وفيها ممرين
وفي العادة بتشيل ما بين 200 ل 600 راكب
المهم نرجع لكلامنا
الصينيين قرروا انهم يصنعوا طيارة
بدنها ضيق
لانها اسهل شوية وفي نفس الوقت
هم شايفين ان المستقبل للبدن الضيق
خصوصا في ظل مشاكل طيارات
البدن العريض
اللي بدات تظهر في السنين الاخيرة
خصوصا عند شركة بوينج
خطة الصين في البداية كانت ان ال 919
حيبدا تشغيلها في 2014
وبعدين يبدا تسويقها للخارج
في 2016
ولكن دا ما حصلش
والصينيين تاخروا جدا في تطوير الطيارة
بسبب افتقارهم للخبرة الفنية من ناحية
وللتكنولوجيا وقطع الغيار من ناحية تانية
المهم في مايو 2017
نجح الصينيين اخيرا في اطلاق
اول نموذج اولي من الطيارة
وبدات عملية اختبار الطيارة
واللي حصلت فيها مشاكل كتير
خلت كوماك تاجل اطلاق الطيارة لحد 2021
المشاكل دي كان ابرزها الحظر اللي فرضته
الحكومة الامريكية في اواخر 2020
على الصادرات التقنية ل كوماك
بعدما اتهمتها بانها بتربطها علاقات
بالجيش الصيني
ولما جينا في 2021
حصلت مشاكل تانية برضو
والشركة ما قدرتش تطلق ال 919
بسبب عجزها عن استيراد بعض قطع الغيار
وتم تاجيل الاطلاق كمان مرة
للسنة اللي احنا في دي
وفي يوليو 2022
كوماك اعلنت اخيرا
ان ال 919
خلصت بنجاح مرحلة الرحلات التجريبية
وجاهزة للمرحلة اللي بعد كدا
واللي حتشمل تدريب الطيارين وافراد الطاقم
على الطيارة
وحيكون فيها برضو رحلات تجريبية اضافية
ودا معناه ان الاطلاق الرسمي للطيارة
ممكن يكون لسه ما بين 2023 و2024
دلوقت بقى
ال 919 الصينية اللي بتشيل ما بين
158 و168 مقعد
واللي سعرها بيقترب من 99 مليون دولار
من المفترض حتدخل السوق تنافس البوينج 737
ماكس الامريكية
وال  320 الاوروبية
ودول اشهر طيارتين من طيارات البدن الضيق
في العالم
لحد النهار دا وبحسب كلام الصينيين
فشركة كوماك وصلها طلبات اجمالية قدرها
815 طيارة 919
من 28 عميل مختلف بقيمة 500 مليار يوان
او ما يعادل 74 مليار دولار
ولكن اغلب العملاء دول من الصين
زي خطوط شرق الصين الجوية
و 
ودا نظريا يعتبر منافسة مباشرة
لبوينج وايرباص في السوق الصيني
لان اسطول الطيارات التجارية الصيني
حاليا نصه من بوينج ونصه التاني من ايرباص
وبالتالي اي شركة جديدة حتدخل
حتاكل من حصة الشركتين
ودا يخلينا نسال سؤال مهم جدا
هل ال 919 بتشكل تهديد حقيقي
لبوينج الامريكية وايرباص الاوروبية
اللي بيسيطروا مع بعض على اكتر من 97
من السوق العالمي لطائرات الركاب التجارية
ضيقة البدن
في الحقيقة رغم الانجاز الكبير اللي بيشكله
ظهور الطيارة الصينية
الا ان بوينج وايرباص شايفين انها اضعف
من انها تنافس طياراتها الموجودة في السوق
على الاقل في المدى القريب والمتوسط
ودا لاكتر من سبب
اولا
الطريق لسه طويل جدا قدام ال 919
علشان يتم اعتمادها والسماح ليها بالطيران
في الاجواء الدولية
يعني بعيدا عن شهادة الاعتماد
من ادارة الطيران المدني في الصين
اللي ال 919 لسه ما اخدتهاش
فالطيارة لسه قدامها عائق كبير جدا
حباله طويلة
60 من حركة الملاحة الجوية في العالم
بتمر عبر الاجواء الاوروبية والامريكية
وعلشان اي طيارة تقدر تطير في الاجواء دي
لازم تاخد موافقة من ادارة الطيران الفدرالية
في امريكا
ال 
ومن وكالة سلامة الطيران الاوروبية ال 
اي طيارة علشان تاخد الموافقة دي
بتحتاج سنين
بوينج وايرباص بجبروتهم
يوم ما يقدروا يسرعوا عملية الحصول
على الشهادات دي
لاي طيارة جديدة بيخلصوها في خمس سنين
ودا يعتبر انجاز
بدون الشهادات دي ال 919 حتفضل بعيدة
عن الجزء الاكبر من سوق الطيران العالمي
الطيارة لو خدت شهادة ال 
الصينية بس
فهي مش حتقدر تطير غير داخل
الاجواء الصينية فقط
ودي مش مشكلة ال 919 الوحيدة
الطيارة دي بحسب المحللين
اللي تمكنوا من الاطلاع على بعض تفاصيل
المشروع الصيني
كفاءتها في استهلاك الوقود ضعيفة جدا
بالمقارنة مع طيارات بوينج وايرباص
دا غير انها بتعتمد على تكنولوجيا
قربت تبقى قديمة
والنقطة دي تاخدنا لنقطة اهم
اكتر شيء بيميز بوينج وايرباص
غير التكنولوجيا الحديثة بتاعتهم
وسجلهم الجيد جدا فيما يتعلق
بسلامة الطيران
هو خدمات ما بعد البيع اللي بيقدموها للعملاء
اللي بيشتروا طياراتهم
ودي ميزة فيه شكوك كبيرة جدا
ان شركة كوماك المصنعة لل 919
تقدر توفرها لعملائها
ودا ببساطة لان الشركة ما لهاش سيطرة كبيرة
على سلسلة الامداد الخاصة بتصنيع الطيارة
اهم القطع المكونة لل 919 الصينية
ما بتتصنعش في الصين
والصينيين ما عندهمش فكرة هي بتتصنع ازاي
او بتتصلح حتى ازاي
يعني لو بصيت معايا كدا بسرعة على هيكل
ال 919
حنلاقي ان انظمة التحكم في الطيران والوقود
من تصنيع شركة  
الامريكية
ونظام الهيدروليك اللي بيتحكم في اجزاء كتير
من الطيارة
عن طريق شبكة انابيب موزعة في كل ركن
من الطيارة
من تصنيع شركة  الامريكية
نظام الهبوط من  
الالمانية
وانظمة الاضاءة ومكافحة الحريق
من  الامريكية
والالمنيوم المستخدم في جسم الطيارة
من شركة  الامريكية
وانظمة الاتصالات والملاحة
من شركة الامريكية
والعجل والفرامل من  الامريكية
واجهزة تسجيل بيانات الرحلة
من الامريكية
اما قمرة القيادة والتصميم الداخلي للطيارة
والمطبخ وغرفة الاستراحة
فاللي عملتهم هي شركة  النمساوية
اما بقى اهم جزء في الطيارة
فهو المحرك
واللي صنعه هي شركة اسمها
 
ودي عبارة عن مشروع مشترك ما بين شركة
  الامريكية
وشركة الفرنسية
واحد حيقول لي امال الصينيين صنعوا ايه
في ام الطيارة دي
هو فاضل فيها ايه كدا
اقول لك لا فاضل
ديل الطيارة والجناحين
الصينيين هم اللي صنعوهم من خلال شركة
صناعة الطيران الصينية المعروفة اختصارا باسم

ودا معناه ان الصينيين مجمعين ال 919
من كل حتة
ودا غير انه بيصعب عليهم خدمة
ما بعد البيع
وتوفير خدمات الصيانة للعملاء
فهو بيحطهم تحت رحمة منافسينهم
الطيارة دي لو دخلت السوق النهار دا
ممكن بكرة الصبح ما يبقاش لها قطع غيار
لو الامريكان قرروا انهم يعاقبوا الصين
لاي سبب
والحرب التجارية الاخيرة بين امريكا والصين
خير دليل
امريكا عندها 10 سبب
يخليها تقفل المية والنور عن ال 919
ابسطهم هو رغبتها في حماية شركتها الاهم
على الاطلاق
وهي بوينج
اللي ما يعرفش منكم
بيونج هي اكبر شركة بتصدر في امريكا
نفس الامر بالنسبة للاوروبيين
اللي يهمهم حماية ايرباص
غير كدا بقى
لو افترضنا ان الصينيين قدروا كمان كام سنة
يصنعوا كل اجزاء ال 919
حتقابلهم مشكلة رزلة جدا
وهي انهم حيضطروا يقدموا من تاني
على كل شهادات السلامة اللي الطيارة خدتها
بتصميمها القديم
يعني لو مثلا الصينيين قدروا على 2030
يصنعوا المحرك ومعدات واجهزة الطيارة التانية
فساعتها السلطات التنظيمية في امريكا واوروبا
حتطلب منهم يقدموا شهادات جديدة
ويستنوا 5 سنين كمان على الاقل
لان بالنسبة لهم دي طيارة جديدة
غير اللي اخدت الشهادات القديمة
وبالتالي لازم اختبارها
حوار ابن لذين يلف الدماغ
بس دا طبيعي بما اننا بنتكلم على واحدة
من اهم واكثر الصناعات تعقيدا في العالم
وحواجز الدخول فيها مش عالية بس
لا دي في السما
صناعة الطيران يا جماعة
هي واحدة من اكتر القطاعات
تنافسية في العالم
وهي بالمناسبة مش لعبة شركات بس
الحكومات لها دور كبير في الصراعات دي
الاوروبيين فضلوا واقفين ورا ايرباص
لاكتر من 40 سنة لحد ما قدرت تقف
على رجليها قدام بوينج الامريكية
ايرباص ما كانش حيبقى لها فرصة
في تحقيق دا
بدون الدعم الحكومي السخي
اللي حصلت عليه واللي وصل بحسب
تقديرات منظمة التجارة العالمية
لاكتر من 22 مليار دولار
ودا نفس اللي الصينيين بيعملوه النهار دا
ال 919 الصينيين صرفوا عليها لحد النهار دا
ما يتراوح ما بين 50 ل 72 مليار دولار
ودا يوضح لك مدى اصرار الصينيين
على الموضوع دا
بس هنا فيه سؤال مهم
هل الصينيين عبط
يعني هل هم مش فاهمين
كلامنا اللي فات دا
عن صعوبة منافسة بوينج وايرباص
لا طبعا
اكثر ما يميز الصينيين في الحقيقة
هو انهم واقعيين وفي نفس الوقت عندهم
صبر طويل
هدف الصين الرئيسي من ورا ال 919
مش انهم ينافسوا بيها ال بوينج 737 ماكس
وال  320
لانهم مدركين ان دا صعب جدا
ان لم يكن مستحيل في ظل المعطيات الحالية
هم بس عاوزينها تنجح
بحيث تفتح لهم سكة في صناعة
طيارات الركاب
وتبقى بمثابة نقطة انطلاق ليهم
في سعيهم لبناء تكنولوجيا اصلية صينية
وتساعدهم في مراكمة خبرات في المجال دا
اللي بيعتبر مجال مهم وحيوي بالنسبة لهم
اكتر من اي دولة تانية
الصين يا اخواننا خلال ال 20 سنة الجايين
من المتوقع انها تشتري 8600 طيارة
بقيمة 14 تريليون دولار
تلتين الطيارات دي
حيكون من طيارات البدن الضيق
ال شبه 919
الصينيين حريصين ان الطيارات
اللي حيشتروها دي
جزء كبير من عمليات التصنيع بتاعتها
يتم عندهم
علشان يتعلموا
واتوقع انهم حيتعلموا فعلا
على المدى الطويل
ودا بالمناسبة هو راي  
الرئيس التنفيذي لايرباص
الراجل بيقول الصينيين حيبدؤوا
في المجال دا ببطء
وفي البداية مش حيقدروا يبيعوا طيارات
غير لشركات الطيران الصينية
لكن مع مرور الوقت
حيتحسنوا تدريجيا
ويبقوا لاعب مهم في السوق
بس يا سيدي
انا كدا خلصت كلامي
وكالعادة عندي سؤال لحضراتكم
الرئيس الصيني بيركب النهار دا
طيارة من طراز بوينج 400747
برايك
هل ممكن نشوفه قريب
بيركب ال 919 الصينية
من باب دعم الصناعة الوطنية
حتابع كل اجاباتكم في التعليقات
وفي النهاية لو عجبتكم الحلقة
اشتركوا في القناة
واستنونا في حلقات جديدة باذن الله
سلام
