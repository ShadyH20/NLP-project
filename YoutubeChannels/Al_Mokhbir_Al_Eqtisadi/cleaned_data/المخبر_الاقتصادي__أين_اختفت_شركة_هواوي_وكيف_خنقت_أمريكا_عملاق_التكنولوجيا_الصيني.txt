قصة حزينة وماساوية
دا يمكن هو العنوان الانسب للي بيحصل
في شركة هواوي الصينية في اخر
3 سنين
هواوي اللي كانت في 2020 اكبر مصنع
هواوي اللي كانت في 2020 اكبر مصنع
للهواتف الذكية في العالم
وكانت سابقة سامسونغ الكورية الجنوبية
وابل الامريكية
النهار دا مش موجودة اصلا
ضمن اكبر 5 مصنعين للهواتف الذكية
هواتف هواوي بقت حاجة نادرة في السوق
ودا خلى ناس كتير تسال
هي هواوي راحت فين
الشركة اللي كانت ملء السمع والبصر
من 3 سنين بس
ليه ما بقيناش نسمع عنها كتير
في الحقيقة هواوي الصينية بتعاني النهار دا
معاناة شديدة جدا
والمعاناة دي هي نتيجة مباشرة لعملية
اغتيال تكنولوجي
بداتها الحكومة الامريكية
ضد الشركة الصينية
في 2020 ومستمرة لحد النهار دا
يكفي انك تعرف ان ايرادات الشركة
تراجعت مؤخرا للربع السادس على التوالي
ودي حاجة عمرها ما حصلت
الانحدار والانهيار الهادئ اللي بتعاني منه
هواوي في اخر 3 سنين دا
يعتبر بدون مبالغة واحد من اكبر التطورات
يعتبر بدون مبالغة واحد من اكبر التطورات
الجيوسياسية اللي شهدها العالم
في اخر 3 سنين
ودا ببساطة لان هواوي اكبر من مجرد شركة
هواوي هي بشكل او باخر
فخر الصين
ودرة تاج قطاعها التكنولوجي
وراس حربتها في منافسة شركات
التكنولوجيا الامريكية
وبالتالي خنق الشركة دي
هو خنق لطموحات الصين التكنولوجية
الامريكان بما يملكوه من ادوات
قدروا يوصلوا حال شركة هواوي
اللي كانت من كم سنة بس في طريقها
اللي كانت من كم سنة بس في طريقها
للهيمنة على الاسوق العالمية للهواتف الذكية
وشبكات الجيل الخامس لوضع صعب جدا
وشبكات الجيل الخامس لوضع صعب جدا
لدرجة ان اريك شو رئيس مجلس ادارة هواوي
طلع وقال ان هدف شركته خلال ال 5 سنين
الجاية
هو انها تنجو بنفسها او تظل على
على قيد الحياة وما تقفلش
على قيد الحياة وما تقفلش
ودا يخليك طبعا تسال
ايه اللي بيحصل بالضبط في شركة هواوي
الشركة دي ايه اللي حصل لها
في اخر 3 سنين
الامريكان ازاي حاصروها وكتفوها
وهل الصينيين حيقفوا يتفرجوا على
انهيار هواوي
وهل ممكن يفكروا في تفكيك الشركة
والبداية من جديد مع شركات تانية جديدة
علشان يتجنبوا الحصار الامريكي لهواوي
اللي بتتصدر النهار دا البلاك ليست في امريكا
وبعدين هواوي حتفضل مستحملة
الحصار الامريكي لحد امتى
وايه اخبار قطاع الهواتف الذكية في الشركة
وازاي الامريكان مانعين هواوي من الحصول
على احتياجاتها من الرقائق الالكترونية
على احتياجاتها من الرقائق الالكترونية
في حين ان امريكا ما بتصنعش اصلا
الرقائق دي
وازاي امريكا بتقدر تجبر الدول التانية
انها ما تقربش من الصين وما تبيعلهاش
قشاية واحدة
دا جزء من اللي حندردش فيه مع بعض
في حلقة النهار دا
انا اشرف ابراهيم ودا المخبر الاقتصادي
في 1 ديسمبر 2018
الرئيس الامريكي السابق دونالد ترامب
كان قاعد بيتعشى مع الرئيس الصيني
شي جين بينغ في العاصمة الارجنتينية
بوينس ايرس
في نفس اليوم ولكن في مكان تاني
بيبعد الاف الاميال عن الارجنتين
منغ وانزو المديرة المالية لشركة هواوي
كانت مسافرة من هونغ كونغ للمكسيك
ولكن قبل ما توصل المكسيك الطيارة نزلت
في كندا وتحديدا في مطار فانكوفر الدولي
وانزو نزلت في المطار تفاجات بان فيه
مجموعة من ضباط وكالة خدمات
الحدود الكندية في انتظارها
وبعد ما نزلوها من الطيارة من وسط الركاب
قعدوا يحققوا معاها لمدة 3 ساعات
وفي الاخر قرروا اعتقالها
ليه يا عم اعتقلوتها
قال لك في امر توقيف لها من السلطات
الامريكية
وتحديدا من الاف بي اي
او مكتب التحقيقات الفدرالي بتهمة تورطها
في انتهاك العقوبات الامريكية
المفروضة على ايران
فاحنا حنعتقلها لحد ما نشوف
ايه حكايتها ونشوف اذا كنا حنسلمها
للسلطات الامريكية وللا لا
اعتقال الست دي بقى في لحظات
هو الخبر الرئيسي اللي شاغل بال
وسائل الاعلام العالمية
والصين قلبت الدنيا
لان وانزو مش مجرد مسؤولة تنفيذية عادية
في شركة صينية معروفة
لا
دي بنت مؤسس هواوي نفسه
رن تشنغ فاي
والوريثة المحتملة لشركة التكنولوجيا الاشهر
في الصين
واللي هي بالصدفة اكتر شركة صينية
الامريكان قلقانين منها
طبعا دي ما كانتش صدفة ولا حاجة
والصينيين كانوا بيقولوا ان قصة الاعتقال دي
الكنديين والامريكان مرتبينها مع بعض
من قبل ما طيارة وانزو تنزل اصلا كندا
بس مش دا المهم
المهم هو ان الصينيين حسوا ان الامريكان
بيجهزوا مصيبة ما لهواوي
وان فيه غدر حيحصل
ساعتها الصينيين سالوا نفسهم
سؤال بسيط جدا
لو احنا مكان الامريكان وعاوزين نهد هواوي
او نحاصرها على الاقل يا ترى حنعمل ايه
والسؤال دا اجابته بسيطة جدا
واي حد عنده فكرة عن طبيعة الاعمال
اللي بتنشط فيها هواوي يقدر يجاوب
عليه بسهولة
والاجابة هي ال  او الرقائق الالكترونية
الرقائق الالكترونية زي ما انتوا عارفين
هي عقل اي جهاز الكتروني
بدون الرقائق دي هواتف هواوي
مش حتشتغل
ومعدات الجيل الخامس بتاعتها
مش حيبقى لها لازمة
وعلى هذا الاساس الصينيين جريوا
بعد ايام من اعتقال وانزو يشتروا كميات
ضخمة من الرقائق الالكترونية
علشان يخزنوها ويبقى عندهم احتياطي
محترم منها
قبل ما الامريكان يعملوها معاهم
ويقفلوا الحنفية
في 2019 واللي هي اول سنة بعد اعتقال وانزو
الصين صرفت حوالي 235 مليار دولار
على مشترياتها من المعالجات
والرقائق الالكترونية
والرقم دا اعلى بنسبة 73 بالمقارنة مع
مع مشترياتها في 2018
هواوي كانت بتحاول تحط ايدها بسرعة
على اكبر قدر ممكن من الرقائق
والمعالجات والفلاش ميموري
وكانت بتشتري من كل اللي عنده استعداد يبيع
يعني راحت اشترت من سامسونغ
الكورية الجنوبية
ومن اس كيه هينكس
الكورية الجنوبية برضو
ومن ميكرون الامريكية
ومن انتل الامريكية ومن كيكسيا اليابانية
ومن زيلنكس الامريكية
وايه ام دي الامريكية
وقبل كل دول طبعا
تي اس ام سي التايوانية
الصينيين جريوا في اواخر 2019
على تي اس ام سي
اللي هي زي ما انتوا عارفين اكبر مصنع
في العالم للرقائق الالكترونية
وطلبوا منها انها تصنع لهم كميات كبيرة
من المعالج الصيني ال 7 نانومتر
المعروف باسم 
المعالج دا هو اهم قطعة في محطات
الجيل الخامس
اللي هواوي بتبيعها في كل مكان في العالم
في 2020 تي اس ام سي صنعت للصينيين
اكتر من 2 مليون وحدة من 
حجم الطلبات الصينية كان ضخم
لدرجة ان التايوانيين شكوا في نفسهم
وافتكروا انهم غلطوا في حساباتهم
لحجم الطلب العالمي على الرقائق
في 2020
ولكن في الحقيقة حسابات التايوانيين
ما كانتش غلط ولا حاجة
كل الحكاية هو ان الصينيين
كانوا بيامنوا نفسهم قبل حركة الغدر اللي
كانوا متوقعينها من امريكا
وبالفعل في مايو 2020
حصل اللي الصينيين كانوا عاملين حسابه
وزارة التجارة الامريكية اصدرت قرار
بيمنع اي شركة في العالم بتستخدم اي
تكنولوجيا امريكية
انها تبيع معالج او رقاقة الكترونية واحدة
او تتعامل اصلا مع الصينيين في اي شيء
له علاقة باشباه الموصلات بدون ما تاخد
الاذن من الولايات المتحدة
من مايو 2020 ولحد النهار دا ما فيش
شركة شغالة في اي جزء من صناعة اشباه
الموصلات تقدر تتعامل مع هواوي
الا باذن من امريكا
على سبيل المثال
في اغسطس 2021
هواوي اشترت كميات كبيرة من
الرقائق الالكترونية علشان تستخدمها في
صناعة السيارات
الصفقة دي ما تمتش غير بعد ما
الموردين اللي حيبعوا لهواوي خدوا ترخيص
وموافقة من السلطات الامريكية
ودا يخليك تسال سؤال مهم
هو ايه الجبروت دا
يعني ازاي امريكا اللي ما تعتبرش قوة عالمية
في مجال تصنيع الرقائق الالكترونية
واللي بتشتري اصلا احتياجاتها
من الرقائق من تي اس ام سي التايوانية
زيها زي الصين
قدرت بقرار واحد تقفل الماية والنور
على هواوي
وتمنع اي شركة في العالم مهما كانت
جنسيتها انها تتعامل معاها
ازاي الامريكان رفعوا شعار
لو راجل بيع لهواوي
وازاي ما فيش شركة تقدر تنتهك القرار
الامريكي بدون ما تعرض نفسها للعقوبات
اجابة السؤال اللغز دا ليها علاقة
بال او سلسلة التوريد
بتاعت صناعة اشباه الموصلات
الامريكان ايوة مش هما اكبر مصنع
للرقائق الالكترونية في العالم
وبيعتمدوا بشكل كبير على التايوانيين
ومن غيرهم يحتاسوا
لكن دا ما يمنعش انهم بيسيطروا على اجزاء
لكن دا ما يمنعش انهم بيسيطروا على اجزاء
تانية من سلسلة التوريد بتاعت الصناعة دي
بدون الاجزاء دي سلسلة التوريد حتختل
ومش حيبقى فيه لا اشباه موصلات
ولا رقائق الكترونية
على سبيل المثال
انت صاحب الفرن وانت اللي بتخبز العيش
بس انا اللي ببيع لك الدقيق
وبوصل لك ماية وبصنع لك الفرن اللي انت
بتخبز فيه
وواحد صاحبي عليه لي فلوس هو اللي
بيديك الغاز اللي بتشغل بيه الفرن
دي سلسلة توريد مصغرة
انت بتملك جزء منها اللي هو التصنيع
وانا على الناحية التانية بملك او بسيطر
على اجزاء مختلفة من نفس السلسة
لو حجبت عنك اي جزء من دول مش حتقدر
تخبز عيش
تعالوا بقى نشوف الكلام دا ازاي
بينطق على سلسلة التوريد بتاعت
اشباه الموصلات
كنت شرحت لكم قبل كدا في حلقة
صنع في تايوان
اللي تكلمت فيها على تي اس ام سي التايوانية
ان العمليات في صناعة الرقائق الالكترونية
بتنقسم لقسمين
التصميم والتصنيع
هواوي او الصينيين بشكل عام
الرقائق بتاعتهم يا اما بيصمموها بنفسهم
يا اما بيشتروا التصميمات جاهزة من شركات
شغالة في مجال تصميم الرقائق الالكترونية
لما نيجي نبص على اكبر شركات تصميم
الرقائق الالكترونية في العالم
حنلاقي معظمها شركات امريكية
خد عندك برودكوم الامريكية
وكوالكوم الامريكية
وانتل الامريكية
وانفيديا الامريكية
وايه ام دي الامريكية وزيلنكس الامريكية
ومارفيل الامريكية
الشركات دي بتسيطر على الجزء الاكبر
من سوق التصميم
الجزء الباقي بتسيطر عليه شركات
تانية اغلبها من تايوان زي ميديا تك
ونوفا تك وريل تك
ورغم ان دي شركات مش امريكية
الا انها برضو لا تجرؤ انها تصمم
شريحة بربع جنيه للصينيين
وحنعرف ليه كمان شوية
تعالوا بقى للشق التاني من الكلام
وهي الرقائق اللي الصين بتصممها بنفسها
بعيد عن تحكم الامريكيين
خد بالك احنا كل دا لسه ما رحناش
ناحية التصنيع
احنا لسه ما طلعناش من مشكلة التصميم
المهم
هواوي او اي شركة تانية علشان تصمم
معالج او رقاقة الكترونية
تفتكروا بتعمل دا ازاي
عارفين شغل الغرافيكس والتاثيرات اللي
اللي بنعملها على الصور
احنا بنعملها من خلال برنامج زي
الفوتوشوب مثلا
التصميم اللي انا بعمله على الفوتوشوب
دا بتاعي
لكن الفوتوشوب نفسه مش بتاعي
ولو اصحاب الفوتوشوب اللي هما شركة
ادوبي قرروا بكرا الصبح انهم يمنعوني
من استخدام البرنامج مش حعرف اصمم
اه ممكن اعتمد على برامج تانية
بس مش حتكون بنفس كفاءة الفوتوشوب
دي نفس المشكلة اللي واقعة فيها هواوي
النهار دا
الشركة الصينية علشان تصمم رقائق الكترونية
محتاجة سوفت وير او اداة برمجية اسمها
  
او نظم التصميم الالكتروني الالي
والمعروفة اختصارا باسم 
هو دا السوفت وير اللي هواوي محتاجاه
علشان تعمل عليه التصاميم بتاعتها
ولكن من سوء حظ هواوي هو ان الامريكان
بيسيطروا على السوفت وير دا
بصوا
في 4 شركات هم اساتذة تصنيع انظمة
ال  في العالم
ال 4 شركات امريكية
بنتكلم على
 الامريكية
و الامريكية
و الامريكية
و  الامريكية
ال 4 شركات دول بيسيطروا مع بعض على
 90 من سوق ادوات تصميم الرقائق
الالكترونية في العالم
واحد حيقول لي بس على فكرة يا اشرف
سيمنز الالمانية استحوذت على
 في 2016
هل كدا الشركة دي اللي بتعتبر تالت
اكبر شركة في العالم في مجال ادوات تصميم
الرقائق برا عن امريكا وقرارات حظر
هواوي لا تنطبق عليها
اقول لك لا طبعا
 
الجزء الاكبر من عملياتها موجود في امريكا
وبالتالي بيسري عليها نفس اللي بيسري
على باقي زمايلها
نفس الكلام بينطبق على ايه ار ام البريطانية
الشركة دي بتصنع لوحدها ال 
او التصاميم الاولية لاكتر من 90
من الرقائق الداخلة في صناعة
الهواتف الذكية في العالم بتتبني على اساسها
الشركة دي اي نعم بريطانية ومقرها الرئيسي
في كامبريدج
ولكن برغم كدا ما تقدرش تخالف القرارات
الامريكية فيما يخص هواوي لانها اولا
ليها مركز ابحاث رئيسي في امريكا
وثانيا هي كمان بتعتمد في شغلها على
براءات اختراع وحقوق ملكية فكرية
تخص شركات امريكية زي
  
نسيب التصميم ونروح للتصنيع
هواوي او الصين علشان تصنع برضو
يا اما حتصنع بنفسها يا اما حتصنع
عند الغير
لو حتصنع بنفسها حتحتاج بلا شك
انها تشتري الاول معدات والات تصنيع الرقائق
ودا مجال بيسيطر عليه بشكل اساسي
5 شركات
3 منهم امريكان
هم و 
و والرابعة هي  الهولندية
والخامسة هي اليابانية
الشركات الامريكية ال 3 طبعا مش حتقدر
تبيع اي معدة او الة لهواوي زي ما احنا عارفين
 الهولندية
و  اليابانية
برضو مش حيقدروا لان الاتنين
بيعتمدوا في كتير من الادوات والتكنولوجيا
اللي بيستخدموها في التصنيع على براءات
اختراع وحقوق ملكية فكرية امريكية
براءات الاختراع دي بيستخدموها بترخيص
من الامريكان واللي يقدروا يوقفوا التراخيص
دي الصبح ويقفوا حالهم خالص
بحيث لا يقدروا يبيعوا لا لهواوي ولا لغيرها
علشان كدا الشركتين رافضين لحد النهار دا
انهم يتحدوا الامريكان او يخالفوهم
والدليل هو انه في نوفمبر 2019
 الهولندية اللي هي بالمناسبة اكبر
شركة في العالم في مجال معدات والات
تصنيع الرقائق الالكترونية اجلت تسليم
ماسحات ضوئية فائقة للطباعة الحجرية
فوق البنفسجية بتستخدم في صناعة
الرقائق الالكترونية لشركة اس ام اي سي
الصينية
والتاجيل دا حصل بضغوط من الامريكيين
اللي عاوزين الصينيين ما يتقدموش ابدا
في مجال تصنيع الرقائق
ورغم ان فيه اتفاق سابق بين الصينيين
والهولنديين الا انه لحد النهار دا
الهولنديين خايفين يسلموا الالات دي للصين
وسبب خوفهم هي العقوبات الامريكية
اللي ممكن توقف حالهم تماما
طيب الصين مش حتشتري الالات
وحتروح تصنع عند الغير
برضو حتقابلها نفس المشكلة
تي اس ام سي التايوانية وسامسونغ
الكورية الجنوبية وانتل الامريكية هم ملوك
مجال تصنيع الرقائق الالكترونية
وال 3 بيعتمدوا على التكنولوجيا الامريكية
في عمليات التصنيع سواء بشكل مباشر
او غير مباشر
على سبيل المثال
جزء كبير من المواد والكيماويات الداخلة
في عملية تصنيع الرقائق الالكترونية
مصدرها شركات امريكية زي
  و3 و
ودا سبب التزام تي اس ام سي وزمايلها
بقرارات الحظر الامريكية المفروضة
على هواوي
وبالمناسبة
الامريكان ممكن يزعلوا تي اس ام سي
من خلال انهم يضغطوا على
ايه اس ام ال الهولندية انها ما تبيع لهاش
معدات تصنيع الرقائق الالكترونية
تي اس ام سي التايوانية اعلنت
في يونيو اللي فات انها حتشتري ماسحات
ضوئية من طراز  
من ايه اس ام ال
المساحات دي شغالة بتكنولوجيا بتعتبر
الاحدث من نوعها في العالم
التايوانيين المفروض يستلموا الات دي
في 2024
ولكن الامريكان عندهم القدرة لو حبوا انهم
يمنعوا الهولنديين يسلموا التايوانيين حاجة
علشان كدا التايوانيين ملتزمين بشكل صارم
بقرارات حظر هواوي
المهم خلاصة الكلام اللي فات دا كله
هو ان هواوي النهار دا محاصرة بشكل كبير
وممنوعة من الحصول على احتياجاتها
من اشباه الموصلات او الرقائق الالكترونية
ودا شيء قاتل بالنسبة لاي شركة تكنولوجية
شوية الرقائق اللي هواوي لحقت تخزنهم
قبل قرارات الحظر الامريكية بدؤوا يخلصوا
من مدة طويلة والشركة بدات
تعاني بشكل كبير
في الربع الاول من السنة اللي احنا فيها دي
ارباح هواوي انخفضت بنسبة 67
وايراداتها تراجعت للربع السادس على التوالي
لو تفتكروا قرارات حظر هواوي كانت تقريبا
في نص الربع التاني سنة 2020
في الربع دا هواوي كانت قدرت لاول مرة
في تاريخها انها تتجاوز سامسونغ وابل
وتبقى اكبر منتج للهواتف الذكية
في العالم
هواوي ساعتها كانت طالعة زي الصاروخ
وكان فيه محللين كتير متوقعين
انها حتاكل جزء كبير من حصة سامسونغ وابل
ولكن قرارات الحظر الامريكية
غيرت كل شيء
الشركة اللي كانت من 3 سنين بس
متصدرة سوق الهواتف الذكية
النهار دا مش موجودة حتى ضمن اكبر
5 شركات في السوق
المسؤولين في هواوي لما لقوا نفسهم
محاصرين من كل حتة وان البزنس بتاعهم
في مجال الهواتف الذكية تحديدا
مش حيعمر في ظل قرارات الحظر الامريكية
اللي وقفت حالهم
راحوا باعوا علامتهم التجارية المعروفة
في مجال الهواتف الذكية اونر
في نوفمبر 2020 لشركة حكومية اسمها
 
اونر لما اتباعت بقى بامكانها انها تشتري
عادي الرقائق الالكترونية من الشركات الامريكية
وتستخدم الخدمات بتاعت شركة امريكية
زي غوغل بدون اي مشاكل
ودا يخليك تسال هل الحركة بتاعت اونر دي
ودا يخليك تسال هل الحركة بتاعت اونر دي
هي الحل
يعني هل لو الصينيين حلوا هواوي اللي
مزعلة الامريكيين دي خالص
وخلوا المهندسين والكفاءات اللي فيها يروحوا
يعملوا شركات جديدة خالص
الامريكان حيسيبوا الصينيين في حالهم وبكدا
يخلصوا من قرارات الحظر اللي قرفاهم
فكر في السؤال دا بس وانت بتفكر خد بالك
ان ماركو روبيو السيناتور الجمهوري
وصف اونر في اكتوبر 2021 بانها ذراع
للحزب الشيوعي الصيني
وبتشكل تهديد للسياسة الخارجية وطلب كمان
من ادارة جو بايدن انهم يحطوها
في القايمة السودا مع هواوي
اي نعم دا ما حصلش بس دا يخليك تفهم
ان الامريكان مش عبط ومش حيسيبوا
هواوي ولا حيشيلوها من دماغهم
حتى لو سمت نفسها ام احمد
بس يا سيدي انا كدا خلصت كلامي
وكالعادة عندي سؤال لحضراتكم
هواوي النهار دا بتعتبر واحدة من اكبر الشركات
في العالم انفاقا على البحث والتطوير
هل برايك الانفاق الضخم دا ممكن يساعد
الشركة على امتلاك التكنولوجيا الخاصة بيها
اللي تغنيها عن التكنولوجيا الامريكية
وللا دا صعب وحيفضلوا على طول
زي غيرهم تحت رحمة الامريكان
زي غيرهم تحت رحمة الامريكان
حتابع كل اجاباتكم في التعليقات
وفي النهاية يا ريت لو عجبتك الحلقة
وحابب تشوفنا تاني
اشترك في القناة
واستنونا في حلقات جديدة باذن الله
سلام
