1919
و1945
و1989
كل دي تواريخ راسخة بقوة
في ذاكرة الشعب الالماني
وصعب جدا انه ينساها
لانها مرتبطة بتحولات تاريخية
كان لها دور كبير في تشكيل المانيا
اللي احنا نعرفها النهار دا
دلوقت بقى
لو فيه سنة واحدة في اخر 30 سنة
مرشحة انها تنضم للقائمة المميزة دي
فهي بلا شك سنة 2022
السنة دي الالمان شافوا فيها كم مشاكل
وتحديات غريب جدا
يعني الازمات اللي ممكن تحصل عادة
لاي بلد طبيعية خلال 10 سنين
حصلت لالمانيا في كم شهر بس
المانيا دخلت 2022
وهي لسة بتعاني من تبعات ازمة
فيروس كورونا ومتحوراته
واول ما دخلت برجلها اليمين
اصطدمت بازمة الحرب الروسية الاوكرانية
اللي بسببها الاقتصاد الالماني
بيتعرض حاليا لواحدة من اعنف
الهزات في تاريخه
وفي عز ما هم محتاسين في مشكلة الغاز
مع روسيا
التغيرات المناخية وموجات الجفاف
تسببت في انخفاض مستوى المياه
في اهم نهر في البلد لمستويات حرجة جدا
خلت السفن عاجزة عن انها تبحر
بشكل طبيعي
وغير ان المشكلة دي جاية لالمانيا
في اسوا وقت ممكن
فهي في الحقيقة بتشكل كارثة
على اقتصادهم
تاثيرها ما يقلش ابدا عن تاثير
الحرب الروسية الاوكرانية
باختصار الوضع في المانيا
بيزيد سوءا كل يوم عن اللي قبله
والبلد دي عمالة تقوم من نقرة
تقع في دحديرة
ايه بقى اللي بيحصل بالضبط في المانيا
ليه منسوب المياه في نهر الراين انخفض
وازاي دا بيؤثر على اسعار الوقود
والغذاء والسلع والطاقة بشكل عام
وليه تكاليف الشحن البحري في البلد
ارتفعت لمستويات قياسية
وايه هي خيارات المانيا
في مواجهة المشكلة دي
وازاي الاقتصاد الالماني ممكن يتاثر
لو ازمة نهر الراين طولت
دا جزء من اللي هندردش فيه مع بعض
في حلقة النهار دا
انا اشرف ابراهيم ودا المخبر الاقتصادي
في شهر يونيو اللي فات
وزير الاقتصاد الالماني روبرت هابيك
اعلن ان المانيا هتعيد تاني
تشغيل بعض محطات الكهرباء
اللي بتعمل بالفحم
بعدما كانت قفلتها قبل كدا
في اطار حفاظها على البيئة ومكافحتها
لمشكلة تغير المناخ
بحسب كلام الوزير ساعتها
فالمانيا في وضع خطير جدا
لان في شكوك كبيرة حوالين قدرتها
انها تملى مخزوناتها من الغاز
قبل فصل الشتاء القادم
خصوصا بعد ما الرئيس الروسي فلاديمير بوتين
بدا يتلاعب بالالمان من خلال تقليل
كميات الغاز الروسي
المصدرة لالمانيا
عن طريق خط نورد ستريم 1
المانيا علشان تؤمن نفسها
بتحاول انها تقلل استهلاكها من الغاز الطبيعي
في الوقت الحالي
باقصى قدر ممكن
وفي السياق دا قررت ترجع تعتمد تاني
على الفحم المضر بالبيئة
في توليد الكهرباء
الخطة الالمانية النهار دا
هي اعادة فتح محطات شغالة
بالفحم العادي
بقدرة اجمالية بتوصل ل 69 غيغاوات
واعادة فتح محطات شغالة بالليغنيت
او الفحم البني
بقدرة 19 غيغاوات
ومحطات شغالة بالنفط
بقدرة 16 غيغاوات
من المفترض ان اعادة تشغيل المحطات دي
هيساعد المانيا على توفير 52
من الغاز اللي بتستهلكه حاليا في توليد الطاقة
في خلال 12 شهر بس
ولكن من سوء حظ الالمان
هو انه اجتمع عليهم مصيبتين
في نفس الوقت
هدموا تقريبا كل خططهم
ببساطة الحكومة الالمانية وهي بتحاول
تهرب من اثار الحرب الروسية الاوكرانية
من الناحية دي
قابلتها في وشها من الناحية التانية
كارثة اسمها
الجفاف وانخفاض منسوب المياه
في نهر الراين
للي ما يعرفش منكم
نهر الراين هو اطول واهم نهر في اوروبا
النهر دا بيبدا من سويسرا وبيمر عبر
اراضي ليختنشتاين
والنمسا والمانيا وفرنسا
وهولندا ودا قبل ما يصب في النهاية
في بحر الشمال وتحديدا في روتردام
المهم النهر دا بيعتبر
احد اعمدة اقتصادات المانيا
وهولندا وفرنسا وسويسرا
ودا ببساطة لانه بيستخدم في نقل ما يقرب
من 300 مليون طن من البضائع والسلع
كل سنة
من اول الكيماويات والوقود والورق
لحد الحبوب والغذاء بشكل عام
واحدة من اهم البضائع اللي بيتم نقلها
عن طريق الصنادل والبوارج النهرية في الراين
هو الفحم
النهار دا الالمان عاجزين عن نقل
كميات كافية من الفحم من المناجم
لمحطات الطاقة بتاعتهم
وغير قادرين برضو على نقل الكميات الكافية
من الوقود
سواء داخليا او خارجيا
مع جيرانهم الاوروبيين
ودا زي ما قلنا من شوية حصل بسبب انخفاض
مستوى المياه في النهر لمستويات حرجة
وخلني اشرح لك القصة بتفصيل اكتر
على امتداد نهر الراين في المانيا
وتحديدا في غرب فرانكفورت
فيه بلد صغيرة اسمها كاوب
البلد دي عمق نهر الراين فيها
هو الاقل في المانيا
علشان كدا الالمان عاملين في البلد دي
محطة لقياس منسوب المياه في النهر
خصوصا وانها موجودة تقريبا
في منتصف النهر
المهم يوم 13 اغسطس
منسوب المياه في كاوب
وصل ل 36 سم
ودا ادنى مستوى ليه
من سنة 1993
وهنا ضروري تاخد بالك من حاجة مهمة جدا
ال 36 سم دول مش هم العمق الكامل
لنهر الراين في كاوب
لا
احنا بنتكلم على مقياس الجماعة بتوع الملاحة
بيستخدموه في حساب ال  او الغاطس
بصوا يا شباب
اي سفينة بتمشي في النهر تحديدا
بيكون لها مقياسين اسمهم
 
و 
ال  
هو الخلوص الارضي او المسافة ما بين
اوطا نقطة في بدن السفينة
وقاع النهر
ال بقى
او الخلوص الهوائي على الناحية التانية
هو المسافة ما بين
اعلى نقطة في بدن السفينة
والجسور اللي السفن بتمشي تحتها
المقياسين دول
هم اللي بيحكموا اذا كانت السفينة في النهر
هتشيل كتير وللا قليل
يعني على سبيل المثال
منسوب المياه في النهر قليل
وبالتبعية ال قليل
في الحالة دي السفن هتضطر تقلل
حجم حمولتها
علشان بدن السفينة ما يخبطش في القاع
وتغرز مكانها لا تعرف تروح يمين
ولا شمال
ولو حصل العكس
وكان منسوب المياه مرتفع
يبقى لازم الحمولة تزيد
بحيث ان حجم الغاطس تحت يزيد
وال او الخلوص الهوائي فوق يزيد
وبالتالي السفينة تتجنب الاصطدام
باي جسر معدية تحته
اللي حاصل في المانيا النهار دا
هي الحالة الاولى
منسوب المياه في نهر الراين منخفض جدا
للدرجة اللي بتعيق جزء كبير من عمليات
الشحن النهري
وعلى فكرة المشكلة موجودة
في منطقة كاوب بس
يعني السفن ممكن تبحر النهار دا
في نهر الراين عادي جدا
لكن هتيجي لحد كاوب
اللي قاع النهر فيها عالي
ومستوى المياه فيها منخفض وهتقف
وبالتالي لازم السفينة وهي بتضبط حمولتها
تكون مسستمة نفسها
على منسوب المياه في كاوب
زي ما قلت من شوية
كلما منسوب المياه في النهر قل
كلما السفن اضطرت انها تقلل حمولتها
علشان ما تصطدمش بالقاع
النهار دا السفن في المانيا
بتضطر انها تمشي بربع حمولتها العادية
بسبب انخفاض منسوب المياه في النهر
يعني السفينة ماشية تلات ارباعها فاضي
والحمولة اللي كان ممكن سفينة واحدة تنقلها
في رحلة واحدة
بقى مطلوب 4 سفن علشان ينقلوها
في 4 رحلات
منسوب المياه في كاوب حاليا اقل من 40 سم
ودي مشكلة كبيرة
لان ال 40 سم دول
هم اقل منسوب السفن تقدر تشيل
عنده حمولات
تخلي عملية الشحن مربحة من الناحية التجارية
يعني تخيل مثلا ان المنسوب في كاوب
30 سم بس
عند المنسوب دا
السفينة ما تقدرش تشيل اكتر من عشر
حمولتها الطبيعية
يعني لو بتشيل في العادة مثلا 100 طن
يبقى مش هتعرف في الحالة دي
تشيل اكتر من 10 طن بس
علشان تعرف تعدي من كاوب
في الحالة دي عملية الشحن غالبا
مش هتكون مجدية لشركة الشحن
تخيل وقود وعمالة وصيانة
على عشر الحمولة
السفينة علشان تقدر تعدي بكامل حمولتها
من الراين
لازم يكون منسوب المياه في كاوب
مش اقل من متر ونص
وبالمناسبة ما فيش في المانيا ما يمنع السفن
قانونا
انها تبحر عند اي منسوب للنهر
اصحاب السفن حرين
المنسوب قليل عاوز تمشي في النهر
بكامل حمولتك
انت حر
مش هنمنعك بس على مسؤوليتك
انخفاض منسوب النهر اترجم فورا
في صورة نشاط شحن اقل
وارتفاع اسعار الشحن النهري بشكل عام
اسعار الشحن النهري في نهر الراين
ارتفعت مؤخرا بما يقرب من 5 اضعاف
على سبيل المثال
في يونيو اللي فات سفينة النقل السائل
كانت بتشيل الحمولة من روتردام في هولندا
لكارلسروه في المانيا
مقابل 20 يورو للطن
في اغسطس اللي احنا فيه دا
وتحديدا يوم 5
الطن بقى بيتشحن بما يقرب من 96 يورو
يعني بنتكلم تقريبا عن 5 اضعاف
في اقل من شهرين
طبعا اسعار الشحن المرتفعة دي
بتنعكس فورا على اسعار السلع
والمنتجات مش في المانيا بس
وانما في كل الدول اللي بتعتمد على الشحن
النهري وبالاخص المانيا
الانهار في اوروبا بيتشحن عبرها
كل سنة حوالي طن من السلع والبضائع
لكل مقيم في الاتحاد الاوروبي
ودا بيخليها كوسيلة نقل تساهم بحوالي
80 مليار دولار
في اقتصاد المنطقة
التاثير على الاسعار ممكن يكون مباشر
او غير مباشر
يعني على سبيل المثال
احد تداعيات تراجع انشطة الشحن
في نهر الراين
هو ارتفاع سعار الكهرباء في المانيا
بشكل كبير جدا مؤخرا
في 16 اغسطس
سعر الميغاوات ساعة في المانيا
وصل ل 490 يورو
ودا اكتر من ضعف السعر في يونيو اللي فات
نهر الراين بيلعب دور كبير في نقل
الوقود اللي محطات الطاقة في المانيا
بتشتغل به
على سبيل المثال
النهر دا في العادي
بيمر فيه 400 الف طن
من المنتجات البترولية
يوميا
ودا غير ملايين الاطنان من الفحم
الكميات دي كلها مهددة بانها
ما توصلش لوجهتها النهائية
ودا بيضغط اكتر على قطاع الطاقة الالماني
اللي واقع في ازمة اصلا
بسبب الحرب الروسية الاوكرانية
شركة الالمانية
قالت انها تقدر تشحن احتياجات
محطات الطاقة بتاعتها من الفحم
عن طريق القطار
وحذرت من خفض الانتاج في مصنع
 5 في شهر سبتمبر
بسبب نقص الفحم
تصريح الشركة دي
ياخدنا لسؤال مهم جدا
وهو ليه الشركات الالمانية ببساطة
ما بتنقلش البضائع بتاعتها من خلال
طرق مختلفة زي الشحن البري مثلا
سواء عن طريق القطارات او الشاحنات
مع الاسف دا مش خيار عملي
اولا خطوط السكك الحديدية في المانيا
بتعاني اصلا من ازدحام شديد جدا مؤخرا
وبالتالي ما فيش عندها طاقة متاحة
تقدر تستوعب ولو جزء صغير من الكميات
الضخمة من البضائع
اللي بيتم نقلها عن طريق السفن النهرية
ثانيا بقى بالنسبة للشاحنات
احنا لو جبنا دلوقت صندل نهري متوسط الحجم
وحاولنا ننقل الحمولة اللي بيشيلها
الصندل دا على الطريق البري
من خلال الشاحنات
تفتكروا هنحتاج كم شاحنة علشان نفرغ
حمولة صندل واحد
110 شاحنة
دلوقت بقى
من وجهة نظرك هل الشاحنات دي
بديل عملي للنقل النهري
سواء من ناحية تعقيد عملية الشحن
او تكلفتها
خلني اقول لك ان الالمان حتى لو حبوا
يعتمدوا على النقل البري
مش هيعرفوا
لبلد دي اصلا بتعاني من عجز
في عدد سائقي الشاحنات
بيوصل ل 80 الف سائق
جزء كبير من العجز دا سببه رجوع السواقين
الاوكرانيين لبلدهم مع بداية الحرب
مع روسيا
خلاصة الكلام
المانيا لحد النهار دا عاجزة عن تلافي
تاثير انخفاض منسوب المياه
في نهر الراين
40 سم او 35 سم
دا منسوب مياه قليل جدا في منقطة كاوب
في نهر الراين
وبكرر تاني يا جماعة
لاني لاحظت ان فيه ناس كتير متلخبطة
في الموضوع دا
ال 40 سم مش هم عمق النهر
دا مستحيل اصلا
احنا بنتكلم على ال  
او الخلوص الارضي اللي هو المسافة ما بين
ادنى جزء في بدن السفينة والقاع
في الاوقات الطبيعية المسافة دي
 تحت السفينة
كانت ممكن تتجاوز المترين
لكن الوضع دلوقت مختلف خالص
والوضع دا ما لوش غير حل واحد
والحل دا هو ان الامطار تنزل
بكثافة اكبر ودرجات الحرارة تقل
علشان مستوى المياه يرتفع
غير كدا الاقتصاد الالماني بشكل عام
والقطاع الصناعي بشكل خاص
هيعاني
لان نهر الراين هو شريان الحياة
بالنسبة له
واللي بيمر عبره بضائع ومنتجات حيوية جدا
وفي غيابها مصانع وشركات كبيرة
هيقف حالها
وخلني اديكم مثال سريع
طبعا كلكم تعرفوا عملاق الكيماويات الالماني

 الشركة دي حذرت مؤخرا
من انها ممكن تقلل انتاجها
بسبب عدم قدرتها على تامين احتياجاتها
من المواد الخام
واللي بيمر جزء كبير منها
عن طريق نهر الراين
ودا نفس اللي حذرت منه وكالة التصنيف
الائتماني موديز
واللي قالت ان انخفاض
منسوب المياه في الراين
هيزيد من تكاليف شركات الكيماويات
خصوصا الشركات اللي مرافق الانتاج بتاعتها
بتقع بالقرب من النهر
النهر دا بيمر في وسط المناطق الصناعية
السويسرية والالمانية
قبل ما بيصب في بحر الشمال
في ميناء روتردام المزدحم جدا
في هولندا
وبالتالي لما نتكلم النهار دا عن انه ممكن
يبقى غير صالح للابحار
فدي كارثة
طب لاي حد الكارثة دي كبيرة
خلني اقول لك الاول ان دي مش اول
مشكلة من النوع دا
يتعرض لها نهر الراين
النهر دا حصلت فيه نفس المشكلة قبل كدا
وتحديدا سنة 2018
ولكن بدرجة اقل شوية
وساعتها نشاط الشحن البحري تعطل لفترة
واقتصادات المنطقة خسرت اكتر
من 5 مليار يورو
النهار دا الاقتصاديين بيتكلموا عن احتمال
خسارة الناتج المحلي الاجمالي الالماني
اللي قيمته بتقترب من 36 تريليون دولار
لحوالي 05 من نموه
بسبب انخفاض منسوب المياه في الراين بس
احنا بنتكلم على فكرة عن تاثير انخفاض
منسوب المياه في النهر بس
بعيدا خالص بقى عن تاثيرات الحرب
وكورونا والكلام دا
لحد كدا انا خلصت كلامي
وكالعادة في نهاية كل حلقة
عندي سؤال لحضراتكم
دول كتير في العالم بتعاني حاليا
من شح ونقص في المية
برايك هل ممكن نشوف حروب
بين الدول على المية
خلال السنين الجاية
هتابع كل اجاباتكم في التعليقات
وفي النهاية يا ريت لو عجبتك الحلقة
وحابب تشوفنا تاني
اشترك في القناة
واستنانا في حلقات جديدة باذن الله
سلام
