راجل معاه 25 الف دولار
المبلغ دا هو تحويشة عمره وكل ما يملكه
وكان حاطط المبلغ دا في العملات الرقمية
الاسبوع اللي فات حاول يسحب فلوسه
العملية ترفضت
في اللحظة دي ايديه بدات ترتعش وقلبه
بدا يرتجف ويدق بسرعة لانه كان مرعوب
وخايف من احتمال انه يخسر شقا عمره
حاول مرة واتنين وعشرة يسحب الفلوس
ولكن العملية برضو ترفضت
باختصار ما فيش سحب وفلوسه طارت
في الهوا
واحد تاني بقى كان معاه 350 الف دولار
هم حصيلة مدخراته واستثماراته على مدار
15 سنة
وكان حاططهم في العملات الرقمية برضو
الراجل دا هو كمان فقد امكانية الوصول
لفلوسه الاسبوع اللي فات
وغالبا فلوسه ضاعت للابد
اللي فاتت دي قصص حقيقية
والشخصين دول هما عينة من مئات الالوف
من المتداولين في العملات الرقمية اللي
صحيوا من النوم قبل ايام لقوا نفسهم
مش عارفين يوصلوا لفلوسهم
ودا ببساطة لان البورصة اللي كانوا
بيبيعوا ويشتروا من خلالها انهارت
في خلال ساعات
الاسبوع اللي فات انهارت بورصة العملات
الرقمية الشهيرة 
واللي كانت لحد ايام قليلة فاتت تالت اكبر
بورصة عملات رقمية في العالم كله
البورصة دي وقعت وتقدمت بطلب لحمايتها
من الافلاس
وفلوس المتداولين عليها طارت في الهوا
ناس كانوا نايمين مليونيرات صحيوا شحاتين
ما معهمش دولار واحد
حتى مؤسس البورصة كان في بداية الاسبوع
ملياردير معاه 16 مليار دولار
وعلى نهاية نفس الاسبوع كانت ثروته زيرو
صفر يعني
لكن مؤسس بورصة  هو في الحقيقة
اخر واحد يصعب عليك او تزعل عليه
في القصة دي
لان المحترم دا هو السبب الرئيسي
في انهيار البورصة وخسارة الناس لفلوسهم
بورصة  ودت فلوس الناس فين
دا السؤال اللي مجنن الكل دلوقت
يعني انا ممكن افهم انني اكون حاطط
فلوسي في عملة رقمية معينة
فسعرها ينهار فاخسر فلوسي
لكن بورصة المفروض ان كل شغلها انها
تكون وسيط بين البايع والمشتري وبتاخد
عمولتها مقابل دورها كوسيط
وما لهاش انها تتصرف في دولار واحد
من فلوسي او فلوس غيري اللي هي امانة
عندها ازاي تضيع الفلوس وما يبقاش معاها
فلوس كافية تديها للناس اللي
بتطالب بفلوسها
فلوس الناس دي فين
ايه اللي حصل بالضبط ل 
ازاي مليارات الدولارات اختفت كدا في لحظة
وهل فيه امل ان الناس دي تاخد فلوسها
في يوم من الايام ولا خلاص كدا كله راح
وهل الازمة دي هتكون سبب في نهاية
سوق العملات الرقمية اللي بيمر في الفترة
الاخيرة باسوا حالاته
والسؤال الاهم بقى
هل فيه امل ان الناس تتعظ وتتعلم
دي الاسئلة الصعبة اللي هنحاول نجاوب عليها
مع بعض في حلقة النهار دا
انا اشرف ابراهيم ودا المخبر الاقتصادي
انا راجل صاحب بنك
البنك دا لما تيجي حضرتك تبص على
الميزانية بتاعته بتلاقي في جانب الاصول
20 دولار كاش في الخزنة و100 دولار
قروض انا مديها لشركات كبيرة في السوق
وعلى الناحية التانية من الميزانية بتلاقي
عندي التزامات او خصوم في صورة 100 دولار
هي اموال المودعين
دي الفلوس اللي الناس حطاها في البنك عندي
المهم لسبب ما حصل فجاة  
او فزع مصرفي
والمودعين قرروا بكرا الصبح يسحبوا فلوسهم
يعني عاوزين مني 100 دولار وقتي
انا ساعتها لما اجي ابص على الفلوس
اللي معاي هلاقي نفسي مش قادر
ادفع لهم كلهم
انا كبنك اي نعم مديون للمودعين
ب 100 دولار بس
ومعاي اصول قيمتها 120 دولار
يعني اللي معاي اكتر من اللي علي
ولكن الجزء الاكبر من اصولي هو عبارة
عن قروض او اصول غير سائلة
المودعين هيحتاجوا يصبروا علي لحد ما
الشركات ترد لي القروض اللي واخداها مني
انا في الحالة دي كل اللي بعاني منه هي
مشكلة سيولة
فلوس الناس موجودة ولكنها مش حاضرة
كلها دلوقت
مشكلة السيولة دي سهلة وليها حلول
الاخطر بقى او اللي يزعل هو انه يكون عندي
مشكلة اعسار
يعني الفلوس اللي علي او جزء منها مش
موجود اصلا
يعني تلاقي مثلا عندي في جانب الالتزامات
اموال مودعين ب 100 دولار وفي
جانب الاصول كاش وقروض ب 60 دولار
طب الباقي راح فين
ما فيش يا معلم واحد حبيبي معرفة فاشل
كان مزنوق في قرض ب 60 دولار
علشان يعمل مشروع
ولان فيه عشم ما بيننا اديته القرض رغم
اني عارف ان ملاءته المالية بسوى الارض
والمشروع خسر واضطريت كبنك اشطب
القرض من الميزانية واعامله كديون معدومة
في الحالة دي لو المودعين كلهم طالبوا
بفلوسهم انا هلبس في الحيط
وهبقى متعسر رسمي وهضرب احلى تفليسة
ادراك الفرق بين مشكلة السيولة ومشكلة
الاعسار مهم جدا
علشان تاخدوا بالكم من اللي هنحكي فيه
دلوقت
باختصار احنا في حالة بورصة  للعملات
الرقمية بنتكلم عن مشكلة اعسار
جزء كبير من فلوس المتداولين
مش موجودة اصلا
بنتكلم على فجوة قيمتها 8 مليار دولار تقريبا
والوضع دا بقى له فترة كبيرة
بس ما حدش خد باله منه لان معدل السحب
اليومي من جانب المتداولين كان في الطبيعي
في رينج عشرات الملايين من الدولارات
ودا مبلغ صغير جدا بالنسبة لبورصة كانت
قيمتها لحد وقت قريب 32 مليار دولار
لكن اول ما حصل فزع والسحوبات بقت
بالمليارات في خلال ساعات كله اتكشف وبان
وخلونا نرجع خطوتين لورا ونحكي القصة
من الاول
سام بانكمان فريد
دا شاب امريكي عنده النهار دا 30 سنة
من حوالي 5 سنين وتحديدا في اواخر
2017 الشاب دا اسس صندوق للاستثمار في
العملات الرقمية اسمه الاميدا ريسيرتش
وفي نفس السنة صديقه تشانغبنغ جاو
والمعروف باسم سي زي
اسس بورصة بايننس لتداول العملات الرقمية
في خلال فترة قصيرة صندوق
الاميدا ريسيرتش بقى واحد من اهم صناديق
العملات الرقمية في العالم
وبورصة بايننس بقت اكبر بورصة لتداول
العملات الرقمية في العالم
المهم جينا في 2019 لقينا سام عاوز يعمل
بورصة عملات رقمية هو كمان زي سي زي
وبالفعل في مايو من نفس السنة اسس
بورصة  اللي بتتيح للمتداولين حول
العالم انهم يبيعوا ويشتروا العملات الرقمية
من خلالها
وعمل في نفس اللحظة  
ودي بورصة منفصلة معمولة فقط
للمقيمين في الولايات المتحدة
بعد 6 شهور من اطلاق بورصة 
سي زي مؤسس بايننس
اشترى 20 من 
مقابل 100 مليون دولار
وبكدا بقى شريك في البورصة الجديدة اللي
بتنافسه في سوق العملات الرقمية
والعلاقة بين الاتنين اللي هما سي زي مؤسس
 بايننس وسام مؤسس 
فضلت كويسة لمدة 18 شهر بالضبط
بعد كدا بدا العوق
في مايو 2021  تقدمت بطلب
للسلطات في جبل طارق علشان تاخد ترخيص
لشركة تابعة
من ضمن الاجراءات اللي طلبت من 
علشان تاخد الترخيص دا هو انها تقدم بعض
المعلومات المفصلة عن المساهمين
الرئيسيين فيها
والمساهمين دول كان ابرزهم طبعا بايننس
والمطلوب كان معلومات عن سي زي ومصادر
ثروته وعلاقاته المصرفية بالاضافة
لمعلومات عن هيكل ملكية بايننس
بدون المعلومات دي  مش هتاخد ترخيص
المهم الشؤون القانونية في  تواصلوا
مع نظرائهم في بايننس علشان يبعتوا لهم
المعلومات اللي الترخيص واقف عليها
لكن الجماعة في بايننس على الناحية التانية
كانوا ودن من طين وودن من عجين
مش بيردوا
 بعتت لبايننس في الفترة ما بين مايو
ويوليو 2021
20 مرة وما حدش رد عليهم
ودا طبعا عطل 
في شهر يوليو 2021 سام مؤسس 
زهق من بايننس وقرر انه هو خلاص مش
هيستناهم اكتر من كدا
وقام راح اشترى من بايننس الحصة اللي
بيملكوها في  علشان يقدر ياخد
الترخيص براحته
سام اشترى الحصة مقابل ما يعادل
21 مليار دولار
والدفع ما كانش بالدولار
كان بالعملات الرقمية
المبلغ دا الجزء الاكبر منه اتدفع في صورة
العملة المستقرة بتاعت بايننس 
والجزء الباقي كان عبارة عن العملة الخاصة ببورصة
 المعروفة باسم 
وبكدا سي زي وبايننس خرجوا من 
لكن لسه معاهم كميات كبيرة من
العملة بتاعتها
بعدها بشهرين  خدت الترخيص في
جبل طارق
وخرج سام من المزنق اللي كان سي زي
حاطه فيه
ومن اللحظة دي العلاقة بين الاتنين توترت
وبقى فيه تلقيح كلام وتصريحات مضادة
منهم تجاه بعض من وقت للتاني
واللي وتر العلاقة اكتر هو وصول معلومة
لسي زي مؤسس بايننس
مفادها ان سام مؤسس  بيتكلم
على بايننس بشكل سيئ وبيهاجمها في خلال
اجتماعتها مع الجهات التنظيمية في امريكا
ودا طبعا بيعرض بايننس للخطر
الجهات التنظيمية في امريكا ممكن تقطع المية
والنور على اتخن حد في سوق العملات
الرقمية بقرار واحد
هل سي زي شال الحركة دي في نفسه
وقرر انه ينتقم من 
في الحقيقة ما نعرفش
لكن المؤكد ان سي زي كان له دور مهم
في انهيار 
تقدروا تقولوا انه هو اللي ضربها الرصاصة
الاخيرة اللي جابتها الارض
الاكشن كله بدا يوم الاربعا 2 نوفمبر اللي فات
في اليوم دا موقع كوين ديسك المختص باخبار
العملات الرقمية حصل بشكل ما على وثيقة
داخلية مسربة بتكشف وجود كارثة في البيانات
المالية بتاعت الاميدا ريسيرتش
كنت قلت لكم من شوية ان سام عنده صندوق
الاميدا ريسيرتش الضخم اللي بيستثمر في
العملات الرقمية
وعنده بورصة  المفروض ان دول كيانين
منفصلين ما لهمش علاقة ببعض
لكن بحسب الوثيقة المسربة فيه علاقة
مش تمام بين الاتنين
في 30 يونيو اللي فات اصول
 الاميدا ريسيرتش وصلت قيمتها
ل 146 مليار دولار
بحسب الوثيقة بقى خمسين الاصول دي
او 58 مليار دولار منها هم في الحقيقة
عبارة عن عملة  ودي كارثة
طب ليه كارثة
هقول لك
ال  هي العملة بتاعت بورصة
 عملة المتداولين على المنصة ممكن
يستخدموها في انجاز المعاملات اللي
بتتم هناك
الدافع اللي بيخلي المتداولين يشتروا ال 
هو ان بورصة  بتديهم خصومات
على رسوم المعاملات لو بيعملوها بال 
يعني مثلا لو افترضنا ان رسوم المعاملة
على المنصة هي 1
لو انت بتعمل المعاملة بال  هتبقى مثلا
05 بس
وتقدر تبيع ال  في اي وقت براحتك
كدا المتداول من ناحية بيكسب رسوم
معاملات ارخص
وبورصة  على الناحية التانية عملت
عملة وخلت لها قيمة من الهوا حرفيا
دلوقت بقى ظهور ال  في الميزانية بتاعت
الاميدا ريسيرتش
اللي هي شركة ما لهاش اي علاقة قانونية
بالبورصة معناه ان  سلفت
الاميدا ريسيرتش مليارات من الدولارات
طب دا حصل امتى وازاي
في مايو ويونيو اللي فات الاميدا عملت
 شوية خساير زي الفل
ودا بسبب دخولها في سلسلة من الصفقات
الفاشلة
واللي من ضمنها مثلا اقراض شركة
فويجر ديجيتال 500 مليون دولار
بعد الاتفاق دا بشهر فويجر تقدمت بطلب
لحمايتها من الافلاس
في سبتمبر اللي فات حصل مزاد على اصول
فويجر وساعتها الاميدا حاربت الكل بما فيها
بايننس واستحوذت على اصول الشركة الفاشلة
اللي اسمها فويجر مقابل 14 مليار دولار
دي عينة من الصفقات اللي دخلتها الاميدا
المهم بسبب الصفقات الفاشلة من ناحية
وتراجع سوق العملات الرقمية من ناحية تانية
الاميدا بقت في ازمة واحتاجت فلوس
هنا بقى المعلم سام قام رايح بشكل سري
وبدون علم المدراء التنفيذيين اللي شغالين
 معاه في  حول 4 مليار دولار
تقريبا من اموال البورصة مضمونة باصول
زي ال  واسهم في شركة روبن هود
لحساب الاميدا
هنا احنا عندنا مشكلتين
اولا ال  لا تصلح كضمان اصلا
لان العملة دي
سهل جدا قيمتها توصل للصفر
ومستر سام يقدر ببساطة يعمل منها مليارات
النسخ بدون حسيب او رقيب
المشكلة التانية والاخطر بقى
هي ان جزء من الفلوس اللي تحولت
لالميدا هو في الحقيقة اموال المتداولين
على المنصة
بحسب بلومبيرغ بورصة  كان معاها
المفروض 16 مليار دولار اصول من العملاء
اكتر من نص الفلوس دي تحول لالاميدا
يوم 6 نوفمبر يعني بعد 4 ايام تقريبا
من صدور الوثيقة المسربة سي زي مؤسس
بايننس طلع قال يا جماعة في ضوء
المعلومات اللي تم الكشف عنها احنا هنبيع
حيازاتنا من ال 
ال  اللي معاه دي اللي هي كان واخدها
في اطار صفقة خروجه من  لو تفتكروا
بنتكلم على ما يعادل حوالي 580 مليون دولار
بيع مؤسس بايننس للكمية الكبيرة دي
من ال  في الوقت دا بالتحديد
يعتبر ضربة مباشرة للبورصة المنافسة ليه
اللي هي ال  لان كدا سعر ال  هينهار
وكله هيجري يبيعها
انهيار سعر ال  هيؤثر على استقرار بورصة

وفي ظل الكلام على ان اصلا  مسلفة
نص فلوس العملا وواخدة قصادها
 يبقى كدا كل حاجة انتهت
علشان كدا اول ما مؤسس بايننس اعلن
انه هيبيع ال  اللي معاه
كارولاين اليسون المديرة التنفيذية
لالاميدا ريسيرتش
جريت عليه وقالت له هنشتري منك ال 
اللي معاك مقابل 22 دولار للعملة الواحدة
ودا كان سعر العملة وقتها
مؤسس بايننس لو عاوز فعلا ينقذ قيمة
فلوسه اللي محطوطة في ال  هيوافق
على العرض وهيبيعها
لكنه رفض يبيع لالاميدا
لانه عاوز يرمي الكمية اللي معاه في السوق
ويوقع السعر
ودا اللي حصل
المتداولين جريوا يبيعوا حيازاتهم من ال 
وفي نفس الوقت يسحبوا كل فلوسهم
والعملات الرقمية اللي بيملكوها
على بورصة 
في اليوم دا اللي هو الاحد 6 نوفمبر طلبات
السحب من  وصلت ل 5 مليار دولار
دا في يوم واحد
سعر ال  طبعا انهار بسرعة الصاروخ
وبعد ما كان عامل 22 دولار في بداية الازمة
قبل ايام
واحنا بنصور دلوقت سعرها بيقترب من
 2 دولار بس
تاني يوم على طول اللي هو الاتنين 7 نوفمبر
سام طلع وقال فيه واحد من المنافسين
بتوعنا بيحاول يضربنا بشائعات كدابة
وكمل وقال  بخير واصولنا زي الفل
دا الكلام اللي مؤسس  قاله على تويتر
لكنه في الحقيقة كان محتاس
سام كان محتاج 8 مليار دولار على الاقل
علشان يغطي طلبات السحب من العملاء
ولكنه ما معهوش فلوس
والتزاماته اللي هي في الحالة دي طلبات
السحب اكبر بكتير من اصوله والسيولة
اللي معاه
علشان كدا  ما كانش قدامها حل غير انها
تعلق عمليات السحب
باختصار ما حدش هيسحب فلوسه
وقرار حظر السحب تطبق في الاول على
المتداولين غير الامريكيين اللي بيتداولوا على
المنصة الدولية بتاعت 
اللي عايش في امريكا كان يقدر يسحب
فلوسه عادي
ودا بحسب كلام سام سببه ان  
ما لهاش علاقة خالص بالازمة الحاصلة
ما مرش 3 ايام ونلاقيهم وقفوا
عمليات السحب في امريكا كمان
وبكدا الفلوس بتاعت حوالي مليون عميل
اتحبست جوه  دا ان كانت
موجودة اصلا
بس اللي لحق خرج فلوسه لحق
واللي ما لحقش ربنا يعوض عليه
المهم احنا دلوقت التلات 8 نوفمبر
وعاوزين بسرعة حد يدخل وينقذنا من خلال
انه يوفر لنا السيولة ويدينا 8 مليار دولار بس
علشان نديهم للناس اللي عاوزة فلوسها
ونستعيد ثقة السوق فينا تاني
مين يا ترى ممكن يسلفنا
طبعا بما ان  ما هياش بنك زي
مورغان ستانلي او مؤسسة تامين ضخمة زي

فمؤسسة تقيلة زي الفدرالي اللي عادة بتتدخل
لانقاذ المؤسسات المهمة في القطاع المالي
الامريكي هتقف تتفرج ومش هتعبرها
وواحد زي وارن بافيت اللي انقذ
غولدمان ساكس في 2008 هيقول لك
تخرب  فوق دماغ صحابها
كره بافيت للعملات الرقمية يخليه
لو ان  دي محتاجة دولار واحد علشان
ما تنهارش مش هيطلعه من جيبه
في الحالة دي  ما قدمهاش غير الناس
اللي شغالة معاها في نفس المجال
بس هتروح لمين
اولا ما فيش تقريبا حد في سوق العملات
الرقمية في الفترة الصعبة الحالية يقدر يضخ
8 مليار دولار في اي استثمار
ما بالك بقى شركة متعسرة وضاربها السلك
زي 
ثانيا بقى لو فيه حد يقدر في سوق العملات
الرقمية يساعد  فهو ضرتها بايننس
وطبعا انتو عارفين ان المؤسسين الاتنين
بتوع البورصتين ما بيطيقوش بعض
بس احنا هنا في وضع صعب
ولازم نتصرف
في 8 نوفمبر سام عمل حركة مفاجاة
ببساطة اتصل بسي زي مؤسس بايننس
يطلب منه المساعدة
الراجل باخلاق الفرسان وافق بشكل مبدئي
والطرفين وقعوا خطاب نوايا لصفقة استحواذ
محتملة
بايننس هتشتري  وبالتالي هتوفر
سيولة لعملاء  لو الصفقة تمت
سام طلع قال يا جماعة احنا وصلنا لاتفاق
استراتيجي مع بايننس
في انتظار بس انتهاء عملية ال  
او الفحص النافي للجهالة
في العملية دي  سمحت لبايننس انها
تطلع على بيانتها وتقاريرها المالية
علشان تعرف هي بتشتري ايه بالضبط
وحجم المشاكل اللي واقعة فيها الشركة
تاني يوم على طول بايننس اعلنت انسحابها
وقالوا في بيان احنا كنا عاوزين نساعد
عملاء  من خلال توفير السيولة
لكن المشكلات اللي احنا شوفناها بتتجاوز
قدرتنا على السيطرة وقدرتنا على المساعدة
التصريح دا لما خرج من بايننس قتل 
كانت الضربة القاضية
خلاص بالنسبة للسوق البورصة دي ما عادش
فيها اي امل
لان اكبر بورصة عملات رقمية في العالم
اطلعت على بيانتها المالية وطالعة تقول لك
ما معناه الدنيا خربانة
هل مؤسس بايننس كان قاصد الحركة دي
يعني هل وافق بشكل مبدئي على الاستحواذ
على  علشان يخلوه يشوف بيانتهم المالية
ويطلع يديهم اسفين
سام بيقول ايوا
بعد ما بايننس اعلنت انسحابها من مفاوضات
الاستحواذ على 
سام قال لموظفين في البورصة بتاعته
على فكرة سي زي من البداية
ما كانش ناوي يشتري
الخميس 10 نوفمبر سام طلع ورفع الراية
البيضا وقال يا جماعة انا فشلت
وتاني يوم  سواء الدولية او الامريكية
بالاضافة لصندوق الاميدا تقدموا بطلب
لمحكمة امريكية في ولاية ديلاوير لحمايتهم من
الافلاس في اطار الفصل الحادي عشر من
القوانين الخاصة باشهار الافلاس في
الولايات المتحدة
دا معناه ان عمليات الشركة هتفضل
شغالة لكن بقيادة مختلفة
وتفضل تحت سلطة المحكمة لحد ما الدائنين
ياخدوا فلوسهم
سام بانكمان فريد
اتشال وتعين بدل منه
جون جي راي الثالث
ودا هو نفس الشخص اللي اشرف على تصفية
شركة الطاقة الامريكية العملاقة انرون
السؤال بقى دلوقت
هل كدا فلوس المتداولين في 
راحت عليهم للابد
خليني اقول لك انه نظريا لا
فعليا اه
جون راي الرئيس اللي تعين
جديد ل  لما اشرف على تصفية
انرون زمان الدائنين قدروا بعد سنين ياخدوا
52 سنت مقابل كل دولار من فلوسهم
بس دي كانت شركة طاقة عملاقة ولها
اصول كتير
الكلام دا طبعا لا ينطبق على 
اللي الجزء الاكبر من اصولها عبارة
عن شوية اكواد
وارد جدا ما يبقاش ليها قيمة في اي لحظة
فيه ناس بقى ما عندهاش خلق تستنى عملية
التصفية او اعادة التنظيم اللي ممكن
تاخد سنين
ودول راحوا باعوا ارصدتهم في 
لناس تانية
بحسب كوين ديسك فيه ناس على تطبيق
تلغرام كانت بتشتري ارصدة المتداولين
على  مقابل اسعار بتترواح ما بين 10 و15
سنت لكل دولار
ماساة والله
بس يا جماعة
هي دي قصة  باختصار
وكالعادة في نهاية كل حلقة
عندي سؤال لحضراتكم
برايكم بعد سلسلة الازمات المتتالية دي
هل ثورة العملات الرقمية انتهت
وهل لو معاك فلوس هتحطها فيها في ظل
الظروف الحالية
هتابع اجاباتكم في التعليقات
وفي النهاية يا ريت لو عجبتك الحلقة
وحابب تشوفنا تاني
اشترك في القناة
واستنانا في حلقات جديدة باذن الله
سلام
