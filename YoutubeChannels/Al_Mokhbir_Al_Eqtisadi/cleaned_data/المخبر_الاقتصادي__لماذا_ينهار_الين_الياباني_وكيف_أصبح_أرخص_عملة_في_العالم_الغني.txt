في 15 ابريل اللي فات
شركة متاجر التجزئة اليابانية 
فاجات الشعب الياباني والعالم كله
انها ناوية ترفع سعر وجبة الدجاج المقلي
المعروفة باسم 
بنسبة 10 تقريبا
بدل ما كانت بتبيعها 216 ين
حتبيعها اعتبارا من 31 مايو 2022
ب 238 ين
يعني سعر الوجبة حيزيد 22 ين
او 17 سنت امريكي تقريبا
الخبر دا رغم انه يبان تافه بالنسبة لك
ورغم كدا تلاقي صحف عالمية كبيرة
زي بلومبرغ وواشنطن بوست
اهتمت بيه
وذكرته في تقاريرها
واعتبرته دلالة على وجود مشكلة كبيرة
في اليابان
لان في العادي
الاسعار في اليابان
ما بتزيدش
زي ما شرحت لكم قبل كدا في حلقة
لماذا لا ترتفع الاسعار في اليابان ابدا
من 25 سنة
وجبة الدجاج المقلي
اللي بنتكلم عليها دي على سبيل المثال
سعرها عمره ما تغير
من ساعة ما ظهرت لاول مرة
سنة 1986
36 سنة
سعر الوجبة الثابت
اللي ما بيتغيرش
هو 216 ين
علشان كدا لما  قررت فجاة
انها ترفع سعر الوجبة
الكل بدا يتساءل
ايه المصيبة الكبيرة اللي حصلت
علشان سعر الوجبة
يتغير بعد 36 سنة بس
بحسب كلام الشركة
السبب الرئيسي ورا الزيادة دي
هو ان تكاليف المكونات
ومواد التعبئة والتغليف والنقل
زادت جدا
وهنا اي حد عاقل يقول
يا جماعة دي مش اول مرة
تكاليف الحاجات دي تزيد
اسعار كل حاجة بتزيد من زمان
فايه اللي جد برضو
الشيء الجديد يا جماعة
واللي زود الضغوط على الاقتصاد الياباني
بشكل عام
والشركات اليابانية بشكل خاص
هو تدهور قيمة الين
سعر الين الياباني قدام الدولار
تراجع مؤخرا لاقل مستوى ليه
في اخر 20 سنة
ووتيرة تدهوره متسارعة
بشكل مذهل
ودا للوهلة الاولى
يبان شيء غريب جدا
والغريب هنا
مش ان الين الياباني بيتراجع
لا
الغريب انه بيتراجع
في الوقت الحالي تحديدا
لان الين معروف انه واحد
من الملاذات الامنة
اللي المستثمرين بيجروا عليها اثناء الازمات
ودا اللي بيخلي سعره يزيد اثناء الازمات
ولكن دا ما بيحصلش النهار دا
رغم ان العالم غرقان لودانه في الازمات
ايه بقى السر
ليه الين الياباني سعره بيتدهور بسرعة
خلال الاسابيع الاخيرة
ازاي بقى ارخص عملة
وسط عملات الدول الغنية الرئيسية
وايه علاقة امريكا بتراجع قيمة
العملة اليابانية
ليه المستثمرين بيتخارجوا
من السوق الياباني
هل تراجع سعر الين
بيفيد اليابان
ولا بيضرها
وهل الحكومة اليابانية حتتدخل
وتحرق مليارات الدولارات من احتياطياتها
علشان توقف نزيف الين
والسؤال الاخير بقى
هل امريكا واوروبا ممكن يساعدوها
دا جزء من اللي حندردش فيه مع بعض
في حلقة النهار دا
انا اشرف ابراهيم
ودا المخبر الاقتصادي
طبعا كلكم ملاحظين وحاسين
بالاسعار اللي عمالة تزيد كل يوم
خلال الشهور الاخيرة
في السنة اللي احنا فيها دي
اللي هي 2022
العالم بيشهد واحدة
من اشرس موجات التضخم
في الالفية الجديدة
بحسب تقديرات صندوق النقد الدولي
معدل التضخم في الاقتصادات المتقدمة
من المتوقع انه يوصل في المتوسط
ل 57 السنة دي
في حين ان الاقتصادات الناشئة والنامية
من المتوقع ان نسبة التضخم توصل فيها
ل 87
وزي ما احنا عارفين
التضخم لما بيزيد او بيرتفع
اكتر من اللازم
بيتسبب في مشكلة بالنسبة للاقتصاد
علشان كدا لازم حد يتدخل
ويحاول يسيطر على التضخم
قبل ما اوضاعه تسوء اكتر من كدا
وتخرج عن نطاق السيطرة
في اي دولة او اي حكومة
الجهة المسؤولة عادة
عن ضبط معدل التضخم
هي البنوك المركزية
المسؤولة عن ادارة السياسة النقدية للدول
علشان كدا شفنا البنوك المركزية في دول
زي امريكا
وكندا
وانكلترا
والهند
ومصر
والسعودية
والامارات
وقطر
والكويت
والبحرين
بيرفعوا اسعار الفايدة
ودا نفس السبب
اللي حيخلي البنك المركزي الاوروبي
يرفع سعر الفايدة غالبا
في يوليو اللي جاي
لاول مرة من اكتر من 10 سنين
ومعظم البنوك دي
رفعت سعر الفايدة
ورا الفدرالي الامريكي على طول
لاسباب انا كنت وضحتها لكم قبل كدا
في حلقة الفايدة وسعر الدولار
المهم دالوقتي
العالم كله
وبالاخص الدول المتقدمة
بتتجه ناحية رفع سعر الفايدة
علشان تقلل السيولة المتاحة
بين ايدين الناس
وتسيطر على التضخم
ولكن المشهد دا
فيه استثناء بارز جدا
وهو بنك اليابان
او البنك المركزي الياباني
في 28 ابريل اللي فات
البنك المركزي الياباني
اعلن انه مش حيرفع سعر الفايدة
وقال كمان
انه ما عندهوش خطط
في المدى القريب
انه يرفع اسعار الفايدة
عن مستواها الحالي
القريب من الصفر
ومش كدا بس
دا تعهد كمان
بانه حيشتري كميات غير محدودة
من السندات الحكومية
اللي ليها اجل استحقاق 10 سنين
ودا معناه
انه حيزود السيولة اكتر في السوق
من الاخر كدا
اليابان بتخالف السياسة النقدية
لكل الدول المتقدمة
وبتعمل كل حاجة عكسهم تقريبا
ودا يخليك تسال سؤال
ليه دا بيحصل
قبل ما اوضح لك ليه اليابان بتعمل كدا
خليني الاول اقول لك
انه في نفس اليوم اللي صدرت فيه
تصريحات بنك اليابان
الين الياباني سعره تراجع
قدام الدولار
لقرابة 131 ين
مقابل كل 1 دولار
ودا اقل سعر للعملة اليابانية
قدام نظيرتها الامريكية
من ابريل 2002
بقالها 20 سنة
عمرها ما وصلت للسعر دا
وصول الين الياباني للمستوى دا
ما حصلش بين يوم وليلة
الين الياباني في بداية السنة
كان سعره قدام الدولار
مستقر بالقرب من 115 ين
للدولار
وفضل قريب من المستوى دا
لحد نص مارس اللي فات
وتحديدا 16 مارس
بعد كدا
كل حاجة تغيرت بسرعة
والين قيمته بدات تتدهور
بوتيرة مذهلة
طب ايش معنى يوم 16 مارس
دا سؤال اي حد متابع البرنامج كويس
المفروض يعرف يجاوبه بسهولة
باختصار في اليوم دا
الفدرالي الامريكي اعلن رفع سعر الفايدة
في الولايات المتحدة
لاول مرة من 2018
علشان عاوز يسيطر
على معدل التضخم في البلد
اللي خرج بشكل كبير
عن نطاق السيطرة
ووصل لاربع اضعاف النسبة المستهدفة
الفدرالي زي ما انتم عارفين
بيستهدف ان معدل التضخم في البلد
ما يزيدش او يقل عن 2
لكن في مارس اللي فات
التضخم في البلد كان معدي 85 مستريح
دا معدل امريكا ما شافتهوش من التمانينات
وبالتالي كان لازم يتدخل
ويرفع سعر الفايدة
اول ما امريكا رفعت سعر الفايدة
بنوك مركزية كتير حوالين العالم
مشيت في ديلها
ورفعت هي كمان اسعار الفايدة
ودا ببساطة علشان تتجنب
هروب رؤوس الاموال من عندها
ناحية امريكا
واليابان من المفترض انها كانت تمشي
في نفس السكة
وترفع هي كمان سعر الفايدة
لكنها ما عملتش كدا
ودا يرجعنا للسؤال اللي سالته من شوية
هو ليه اليابان خالفت الكل
وصممت انها ما ترفعش اسعار الفايدة
وخلتها قريبة من الصفر
باختصار يا سيدي
السبب هو ان اليابان
ما عندهاش مشكلة التضخم الجامح
او المرتفع
اللي بيعاني منها العالم النهار دا
بالعكس
مشكلة اليابان الازلية
اللي عجز العلماء عن حلها
هي ان ما عندهاش تضخم
الاسعار ما بتزيدش
في اخر 25 سنة
الاسعار في البلد شبه ثابتة
ما بتتحركش من مكانها
افكركم تاني
الموضوع دا انا كنت شرحته باستفاضة
في حلقة لماذا لا ترتفع الاسعار في اليابان
من 25 سنة
تفرجوا عليها
لانها مهمة جدا
وحتفهمكم حاجات كتير
مش حعيدها تاني هنا علشان التكرار
يكفي بس اني اقول لك
ان في 2021
معدل التضخم في اليابان
كان 026
يعني الاسعار قلت
التضخم في اليابان
لسه بادئ يشم نفسه
والروح تدب فيه السنة دي بس
في ابريل اللي فات
معدل التضخم في اليابان
لما نستثني منه اسعار الاكل الطازج
بنلاقيه وصل ل 21
ودي معجزة ما حصلتش
من سنة 2015
طبعا البنك المركزي الياباني
فرحان بمعدل التضخم دا جدا
ونفسه يستمر عند المستوى دا على طول
بعد سنين من التضخم السالب
او الثابت
كان فيها الاقتصاد الياباني
ما بيتحركش من مكانه
علشان كدا المركزي الياباني
خالف الفدرالي الامريكي
وقرر انه ما يرفعش الفايدة
لانه لو رفع الفايدة
فدا معناه تقليل السيولة الموجودة
في ايد الناس
واللي حيروحوا يحطوا فلوسهم في البنوك
بدل ما يصرفوها
ولو دا حصل
الانفاق الاستهلاكي للمواطنين
واللي بيعتبر المحرك الاهم للاقتصاد الياباني
حيقل
فالطلب على السلع حيقل
فالاسعار حتقل
فايرادات الشركات
برضو حتقل
واجور الناس حتفضل ثابتة
ومحصلة كل دا انكماش الاقتصاد
ولكن السياسة دي
لها تكلفة طبعا
تثبيت اليابان لسعر الفايدة
عند مستوى منخفض
في نفس الوقت اللي امريكا
وغيرها من الدول المتقدمة
بترفع اسعار الفايدة بتاعتها
خلى مستثمرين كتير يخرجوا من اليابان
ويروحوا ناحية الدول
اللي بتدي اسعار فايدة اعلى
خد عندك على سبيل المثال
سندات الحكومة اليابانية
اللي اجل استحقاقها 10 سنين
من 2016 والمركزي الياباني
حريص على ان العائد على السندات دي
يبقى 0 تقريبا
وكل ما العائد على السندات دي يزيد
عن الصفر
او يتجاوز 025
بنك اليابان يتدخل في السوق
ويضخ تريليونات من العملة اليابانية
في السندات الحكومية
علشان ينزل العائد عليها
ويزود مستوى السيولة في الاقتصاد
في امريكا بقى على الناحية التانية
العائد على سندات الخزانة
لاجل استحقاق 10 سنين
وصل في بداية مايو
ل 3
ودا اعلى مستوى ليه من 2018
دالوقتي بقى السؤال ليك انت
ايه اللي يخلي المستثمرين الدوليين
يحتفظوا بالسندات اليابانية
في حين ان سندات دول تانية
بنفس الجودة ونفس درجة الامان
ويمكن اعلى
زي سندات الخزانة الامريكية مثلا
بتقدم عوائد اعلى
خلاصة الكلام
تخارج المستثمرين من السوق الياباني
معناه انهم يبيعوا حيازاتهم من الين
مقابل عملات تانية
اهمها طبعا الدولار
ودا بيترجم فورا
في صورة زيادة في حجم المتاح
من الين في السوق
وبالتبعية انخفاض سعره
واللي بيزود الضغط اكتر
على الين الياباني
هو ان تدهور قيمته بالسرعة دي
بيقلل من جاذبيته
كواحد من العملات اللي بتعتبر
ملاذات امنة للمستثمرين
خلال الازمات
زي الدولار الامريكي
والفرنك السويسري
من المفترض ان الازمات المختلفة
اللي بيعاني منها العالم النهار دا
واللي يمكن ابرزها الحرب الروسية الاوكرانية
تزود حجم الاقبال على العملات التلاتة
اللي بتعتبر ملاذات امنة في الازمات
لاي حد عاوز يحفظ قيمة فلوسه
دا حصل مع الدولار الامريكي
وحصل مع الفرنك السويسري
اللي سعرهم ارتفع
بفضل زيادة الاقبال عليهم
الدولار وصل في مايو
لاعلى مستوى ليه
في اخر 20 سنة
وتحديدا من 2002
وفي نفس الشهر
لقينا ال 1 فرنك سويسري
بقى ب 1 دولار
لاول مرة من 2019
لكن دا ما حصلش مع زميلهم التالت
اللي هو الين الياباني
اللي شفناه بيتراجع لاقل مستوى ليه
في اخر 20 سنة
بسبب مخالفة بنك اليابان
لسياسات الفدرالي
فيه هنا بقى سؤال مهم جدا
اكيد خطر على بال
اي حد منكم
عنده دراية بطبيعة الاقتصاد الياباني
والسؤال دا بيقول
هو ايه اللي يزعل اليابان في ان الين
سعره يقل
مش المفروض ان دا في مصلحتها
بما انها واحدة من اكبر الدول
المصدرة في العالم
البلد دي صدرت السنة اللي فاتت يا اخواننا
باكتر من 83 تريليون ين
يعني اكتر من 650 مليار دولار
باسعار النهار دا
تراجع الين الياباني
المفروض بقى انه يخلي المنتجات
والخدمات اليابانية
ارخص بالنسبة لباقي دول العالم
وبالتبعية اكتر جاذبية
ودا حيفيد المصدرين
صح
اقول لك الكلام دا فعلا صح
ولكن لحد معين
وعلشان اوضح لك اكتر
ضروري اشرح لك الاقتصاد الياباني
شغال ازاي
بص يا سيدي
اليابان بتعتبر واحدة
من اقل دول العالم
حظا بالموارد الطبيعية
او المواد الخام
ولكن دا ما منعهاش
من انها تبقى واحدة
من اهم قلاع التصنيع في العالم
الاقتصاد الياباني باختصار
قايم على فكرة بسيطة جدا
استيراد المواد الخام
من جميع انحاء العالم
ثم اعادة تصديرها في صورة منتجات متطورة
يعني من الاخر كدا
الاقتصاد الياباني قايم على فكرة
القيمة المضافة
دا معناه ان انا كشركة يابانية
بتصدر للخارج
حستفاد من ضعف الين
لانه حيزود الاقبال على منتجاتي
وايراداتي حتزيد
ولكن في جزء ما حدش منتبه ليه
وهو ان انا اصلا بستورد المواد الخام
اللي بصنع بيها المنتج بتاعي
المواد الخام دي لما اجي اشتريها من الخارج
في ظل انخفاض قيمة الين
حدفع فيها كميات اكتر من الين الياباني
اللي قميته انخفضت
هو دا بالضبط اللي قاله  
رئيس جمعية الورق اليابانية
في ابريل اللي فات
الراجل طلع في مؤتمر صحفي يقول
يا جماعة
ضعف الين بيضرنا اكتر ما بينفعنا
عندنا في صناعة الورق على سبيل المثال
بنستورد الفحم والنفط التقيل والغاز الطبيعي
من الخارج
دي عينة من المواد الخام
اللي مضطرين ندفع فيها اسعار اعلى
بسبب انخفاض سعر الين
ودا بالمناسبة هو راي الحكومة اليابانية نفسها
في 18 ابريل اللي فات
وزير المالية الياباني  
قال في جلسة برلمانية
انه شايف ان الضعف الحالي للين الياباني
هو ضعف سيئ بيضر الاقتصاد الياباني
اكتر ما بينفعه
المشكلة بقى
هي ان التراجع الشديد دا لقيمة الين
حاطط ضغوط كبيرة على الشركات اليابانية
وبيهدد استقرارها
الشركات دي من ناحية
بتتحمل تكلفة اعلى للمواد الخام
اللي بتستورد اغلبها
بسبب ارتفاع سعرها في الخارج
وتراجع سعر العملة اليابانية
في نفس الوقت
ومن ناحية تانية
الشركات دي مش قادرة تمرر
الزيادة دي للمستهلك
لان المستهلك الياباني
له طبيعة خاصة
غير اي مستهلك تاني في العالم
بتخليه ما يقبلش اي زيادة في الاسعار
مهما كانت بسيطة
  الملياردير الياباني المعروف
ومؤسس شركة التجزئة اليابانية
 
اللي بتعتبر الشركة الام
لشركة الملابس اليابانية المشهورة

قال ان الشركة خايفة ترفع اسعار الملابس
علشان مدركة حساسية
المستهلك الياباني الشديدة
لارتفاع الاسعار
لكن الراجل بيؤكد
ان لو اسعار المواد الخام
تضاعفت مرتين او تلاتة
حيكون من المستحيل
انهم يبيعوا بالاسعار الحالية
شركة تيكوكو داتابانك
في تقريرها الصادر في 16 ابريل
بتقول ان ارتفاع اسعار الغذاء العالمية
واسعار النفط الخام المرتفعة
واسعار النقل والمواد الخام
وضعف الين الياباني
كل دا خلق تكاليف تتجاوز بكتير
قدرة الشركات اليابانية
على الاستيعاب او الامتصاص
الشركات اليابانية طول عمرها
بتفضل انها تتحمل ارتفاع تكلفة المنتج
بدل تمريرها للمستهلك
علشان خايفة من رد فعله
ولكن في ظل ارتفاع الاسعار العالمية من ناحية
وتدهور قيمة الين الياباني من ناحية تانية
استمرار السياسة دي بقى صعب جدا
لازم يتم تمرير نسبة ما
من زيادة التكاليف للمستهلك الياباني
لان زي ما قلنا
البلد بتستورد كل حاجة
حتى الاكل اللي اسعاره العالمية
بقت في السما
اليابانيين بيستوردوا اللحمة من امريكا
والسلمون من النرويج
والبيرة من المانيا
وبعيدا عن الصناعة والتصنيع والاكل خالص
من المفترض ان ضعف قيمة الين
يزود من جاذبية اليابان كوجهة سياحية
للسياح الاجانب اللي اكيد حيحبوا
يصرفوا فلوس اقل في اليابان
البلد دي كسبت من السياحة
37 مليار دولار في 2019
ولكن حتى الميزة دي
اليابان محرومة منها
لان البلد شبه مقفولة قدام الاجانب
بسبب الاجراءات الاحترازية
اللي الحكومة فرضاها في اطار مكافحة
فيروس كورونا
وقبل ما اتنقل للنقطة اللي بعد كدا
فيه معلومة مهمة
عاوزك تاخد بالك منها
فيه ناس متخيلة ان كل السلع اليابانية
مصدرها اليابان
ولكن دا مش حقيقي
على سبيل المثال
سيارات تويوتا اليابانية
اللي بتباع في الولايات المتحدة
الجزء الاكبر منها بيتصنع في مصانع تويوتا
الموجودة في امريكا الشمالية
طب دا معناه ايه
معناه ببساطة ان شركة زي تويوتا
في الحالة دي
مش بتستفيد من تراجع قيمة الين
لانها بتصنع خارج اليابان
من الاخر كدا
وزي ما  
رئيس غرفة التجارة والصناعة اليابانية قال
ضعف الين بالمستوى دا
بيضر الاقتصاد
ولازم الحكومة اليابانية تتصرف
وتشوف حل للموضوع دا
طب ايه الحل اذا كانت الحكومة
او البنك المركزي على وجه الدقة
مش عاوز خالص يرفع سعر الفايدة باي شكل
في الحالة دي
المركزي الياباني
ما فيش قدامه غير انه يتدخل
بشكل مباشر في سوق الفوركس
او العملات الاجنبية
ويشتري ين ويبيع الدولار
بحيث العملة اليابانية سعرها يعلى
وتشم نفسها
وهنا يجي دور احتياطيات اليابان
من العملات الاجنبية
اللي وصلت لتريليون و384 مليار دولار
في فبراير اللي فات
بنك اوف امريكا
بيتوقع ان الحكومة اليابانية
ممكن تصرف 100 مليار دولار
علشان توقف نزيف الين الياباني
هل دا مبلغ كافي للتاثير في سعر الين
في سوق الفوركس او العملات الاجنبية
اللي حجم التداولات اليومية فيه
بيقترب من 66 تريليون دولار
دا سؤال مهم الحكومة اليابانية
محتاجة تجاوب عليه الايام الجاية
اثناء سعيها لانقاذ الين
اللي بيعتبر اسوا العملات الرئيسية اداء
السنة دي
لدرجة ان اداؤه كان اسوا
من الليرة التركية والبيزو الارجنتيني
السؤال التاني المهم
هو هل الاقتصادات الكبيرة
وتحديدا دول مجموعة السبع الكبرى
حتساعد اليابان
وحتتدخل في سوق العملات الاجنبية
وكلها تشتري الين بحيث ترفع قيمته
زي ما تدخلوا قبل كدا في 2011
وساعدوا اليابان ساعتها في هدف مختلف
وهو خفض قيمة الين
وللي ما يعرفش منكم حصل ايه وقتها
ساعتها اليابان طلبت منهم يساعدوها
من خلال انهم يبيعوا الين في السوق
ويخفضوا سعره
ولكن في الحقيقة
اشك ان دا يحصل دالوقتي
لاسباب لا يتسع المقام لذكرها
انا كدا خلصت كلامي
وكالعادة عندي سؤال لحضراتكم
في اليابان
ثبات الاسعار مرتبط
بثبات المرتبات
السؤال ليك انت كمواطن عربي
هل عندك استعداد للتعايش
مع الثنائية دي
يعني الاسعار ما تزيدش
ولكن في نفس الوقت
مرتبك ما يزيدش برضو
حتابع كل اجاباتكم في التعليقات
وفي النهاية يا ريت لو عجبتك الحلقة
وحابب تشوفنا تاني
اشترك في القناة
واستنانا في حلقات جديدة باذن الله
سلام
