عارفين هولندا
اكيد عارفينها
واكيد برضو سمعتوا قبل كدا
 عن ميناء روتردام الهولندي
 اللي بيعتبر واحد من اشهر الموانئ في العالم
المهم
فيه شحنة بقى لها شهور
 مرمية على الرصيف بتاع ميناء روتردام
لحد ما الامم المتحدة تدخلت بنفسها
 وترجت الهولنديين علشان يفرجوا عنها
الشحنة تم الافراج عنها في نوفمبر اللي فات 
والامم المتحدة اجرت سفينة على حسابها
علشان تنقلها لموزمبيق 
 ومن هناك السفينة تفرغت 
والشحنة اتعاد تحميلها على شاحنات 
لحد ما وصلت لوجهتها النهائية 
اللي هي دولة ملاوي في فبراير 2023
السؤال بقى اللي اكيد شاغل بالك دالوقت 
هي الشحنة دي عبارة عن ايه
اكيد الشحنة دي مهمة جدا 
علشان الامم المتحدة تتدخل بنفسها 
وتقنع الحكومة الهولندية انها تفرج عنها
واكيد برضو الشحنة دي 
فيها مشكلة
علشان الهولنديين يحجزوها عندهم لشهور
وقبل ما تحتار وتحاول تخمن 
خليني اريحك واقول لك 
ان الشحنة دي 
كانت عبارة عن 20 الف طن من الاسمدة 
والهولنديين كانوا حاجزين الشحنة دي
 ورافضين يفرجوا عنها 
لانها كانت تبع شركة روسية 
تخص احد رجال الاعمال الروس 
اللي الاتحاد الاوروبي
 فرض عليهم عقوبات بعد غزو روسيا لاوكرانيا
بعد ما الشحنة اتحجزت 
الروس قالوا احنا مستعدين نتبرع بها للدول الفقيرة
ومن هنا الامم المتحدة
من خلال برنامج الغذاء العالمي
 تدخلت كوسيط
 لانها مدركة تماما لاهمية الشحنة دي 
خصوصا في الوقت الحالي 
اللي العالم بيواجه فيه ازمة غذاء كبيرة
 حدتها ممكن تزيد مع الاسف 
خلال الشهور الجاية
 في ظل المشاكل اللي بيعاني منها قطاع الاسمدة
السنة اللي فاتت قطاع الاسمدة العالمي
 احواله تشقلبت تماما 
الروس اللي كانوا اكبر مصدر في العالم في 2021 
الاسمدة بتاعتهم بقت مكروهة في اوروبا
 والصينين اللي بيعتبروا اكبر منتج للاسمدة في العالم 
حجموا الصادرات بتاعتهم
 وقالوا احنا اولى بالاسمدة بتاعتنا
التطورات دي 
تسببت في ازمة في المعروض العالمي من الاسمدة 
وفي نفس الوقت جت في صالح بعض الدول
 اللي كسبت ولسه هتكسب مكاسب بالمليارات 
والدول دي على راسها المغرب 
صاحبة اكبر احتياطي من الفوسفات في العالم
ازاي دا حصل بقى
وازاي الازمة الروسية الاوكرانية 
جت في صالح قطاع الاسمدة المغربي 
وهل المغرب تقدر تكون بديل لروسيا
 في السوق الاوروبي
والسؤال الاهم بقى
 ليه فجاة الحكومات بقت مهتمة بالاسمدة
والصناعة دي تحولت من موضوع تجاري 
لموضوع سياسي
دا اللي هنعرفه مع بعض
 في حلقة النهار دا
انا اشرف ابراهيم
 ودا المخبر الاقتصادي
قبل ما القوات الروسية تدخل اوكرانيا بايام واسابيع 
امريكا حذرت الاتحاد الاوروبي 
من ان الرئيس الروسي 
هيهجم على الاراضي الاوكرانية قريب جدا
ولكن الاوروبيين 
ما كانوش مصدقين ان بوتين ممكن يعملها
جوزيب بوريل
الممثل السامي للاتحاد الاوروبي 
للشؤون الخارجية والسياسة الامنية
 في تصريحات له في اكتوبر اللي فات في بروكسل
قال احنا ما كناش متخيلين ان الحرب هتحصل
الامريكان قعدوا يقولوا لنا
الروس هيهجموا 
واحنا كنا مترددين في اننا نصدق كلامهم
انا لسه فاكر لحد دالوقت
 لما وزير الخارجية الامريكي انتوني بلينكن
اتصل بي وقال لي
الروس هيهجموا في نهاية الاسبوع دا
وبعدها بيومين اتنين بالضبط
 لقينا روسيا بتضرب كييف الساعة 5 الصبح
هجوم روسيا على اوكرانيا في فبراير 2022
كان بمثابة صدمة العمر بالنسبة للاتحاد الاوروبي 
 فجاة اعضاء الاتحاد ال 27 
لقوا نفسهم في مواجهة خطر وجودي
 بيهددهم كلهم
والخطر دا مش بس خطر امني
وانما كمان خطر اقتصادي
اوروبا كانت بتعتمد بشكل كاسح على الروس 
في توفير احتياجاتها من موارد مهمة جدا
 زي الطاقة والغذاء والاسمدة
روسيا بتنتج 9 من الاسمدة النيتروجينية في العالم 
و 10 من الاسمدة الفوسفاتية 
و20 من الاسمدة البوتاسية
والاوروبيين كانوا بيشتروا من الروس 
30 من احتياجاتهم من الاسمدة
 لحد الحرب ما بدات
بعد ما الحرب بدات 
واثناء ما الاوروبيين كانوا نازلين عقوبات اقتصادية
 فوق دماغ الروس
تم استثناء الاغذية والاسمدة الروسية من العقوبات 
وبكدا من المفترض ان الاسمدة الروسية 
تدخل عادي السوق الاوروبي بكل حرية 
وما يبقاش فيه ازمة
ولكن دا ما حصلش
 الاسمدة الروسية تمت محاصرتها
 في موانئ دول اوروبية كتير 
زي هولندا وبلجيكا ولاتفيا واستونيا وليتوانيا
في نوفمبر اللي فات
 الرئيس الروسي فلاديمير بوتين 
طلع وقال
يا جماعة فيه 400 الف طن من الاسمدة الروسية 
محاصرة في الموانئ الاوروبية
يعني ممنوع الافراج عنها
واتهم الاوروبيين بانهم هم السبب
 في عدم خروج الاسمدة من روسيا
طب ازاي دا حصل
 رغم ان مفيش عقوبات 
بتستهدف الاسمدة الروسية بشكل مباشر
باختصار شركات الاسمدة الروسية 
لها علاقات بمجموعة من الكيانات ورجال الاعمال 
اللي تم استهدافهم بالعقوبات الاوروبية 
وبسبب العلاقات دي 
الموانئ والشركات الوسيطة 
كانت خايفة تتعامل مع الشحنات الروسية
 لتكون كدا بتنتهك العقوبات من غير ما تاخد بالها
وعلى هذا الاساس 
فضلت الاسمدة الروسية مرمية في الموانئ
كله خايف يقرب لها
الوضع استمر بالشكل دا
 لحد ما امريكا والاتحاد الاوروبي
اصدروا مع بعض في نوفمبر اللي فات 
بيان مشترك قالوا فيه
 ان البنوك وشركات التامين والشحن وغيرها
يقدروا يستمروا في استيراد الاغذية 
والاسمدة الروسية للعالم
ولكن الخطوة دي برضو 
ما غيرتش الوضع في سوق الاسمدة العالمي كتير 
ودا لاكتر من سبب 
ابرزهم هو ان الصين 
اللي بتعتبر اكبر منتج للاسمدة في العالم
لما لاحظت ارتفاع الاسعار العالمية للاسمدة
 وتاثير دا على اسعار الغذاء 
قررت انها تحتفظ بالاسمدة بتاعتها لنفسها
من خلال تحجيم الصادرات
في اكتوبر 2021 
السلطات الصينية حطت عقبات اجرائية
 قدام مصدري الاسمدة الصينيين
 علشان تحجم صادراتهم
 بدون ما تمنعها تماما 
وتوجه جزء منها للسوق المحلي
الادارة العامة للجمارك في الصين وقتها
طلبت من المصدرين 
انهم لازم يطلعوا شهادات فحص معينة
 قبل ما يسمحوا لهم بالتصدير
بعدها بشهور وتحديدا في نص 2022
الصين عملت نظام كوتا
او حصص لمصدري الفوسفات عندها
والحصص دي تم تحديدها عند مستويات اقل 
من مستويات التصدير اللي كانت في 2021
ودا برضو علشان تحجم الصادرات 
وتزود المعروض في السوق المحلي
ازمة روسيا والاجراءات الحمائية الصينية 
اثروا بالسلب 
على حجم المعروض من الاسمدة في السوق العالمي
وبالتبعية على اسعار الاسمدة والغذاء 
ودي كانت كارثة 
لان اصلا سوق الاسمدة العالمي
 كان بيعاني بالفعل من ازمة
 بسبب ارتفاع اسعار مادة خام رئيسية 
بتدخل في الصناعة دي وهي الغاز الطبيعي 
ودا قبل وبعد بداية الازمة الروسية الاوكرانية
في مارس 2022
 شركة الاسمدة النيتروجينية الشهيرة يارا 
اللي بتعتبر واحدة من اكبر شركات الاسمدة في العالم
 اعلنت انها هتقلل انتاجها من الامونيا واليوريا 
في ايطاليا وفرنسا
ودا بسبب ارتفاع اسعار الغاز الطبيعي
ولنفس السبب الشركة رجعت في سبتمبر اللي فات 
وقالت انها هتوقف الانتاج تماما 
في وحدتها الموجودة في بلجيكا
ودا من ناحية بيزود من جراح صناعة الاسمدة العالمية 
اللي مش في افضل حالاتها
ومن ناحية تانية 
بيضغط على المعروض العالمي من الغذاء
 في وقت العالم بيواجه فيه بالفعل
 ازمة نقص غذاء 
يعني بحسب برنامج الاغذية العالمي
 التابع للامم المتحدة 
فيه اكتر من 345 مليون شخص حوالين العالم 
بيعانوا بالفعل 
او معرضين لخطر انعدام الامن الغذائي التام
والخطر دا بقى بيواجه حاليا اوروبا نفسها 
اللي بتعتمد على الاسمدة المعدنية 
في انتاج 50 من غذائها
طب ايه الحل في الورطة دي
جاكوب هانسن 
المدير العام لمؤسسة 
اللي بتمثل اغلب شركات الاسمدة في اوروبا 
قال في اغسطس اللي فات
 يا جماعة احد الحلول اللي قدامنا هي المغرب  
اللي اوروبا بتستورد منها بالفعل 
40 من وارداتها من الفوسفات
طب ايه علاقة المغرب بالقصة دي
هقول لك
فيه 3 انواع رئيسية من الاسمدة
الاسمدة النيتروجينية القايمة على النيتروجين  
والاسمدة البوتاسية اللي بتتصنع من البوتاس 
والاسمدة الفوسفاتية 
اللي انتاجها بيعتمد على صخور الفوسفات 
والنوع الاخير دا
المغرب بتعتبر لاعب عالمي مهم في انتاجه وتصديره
ودا بفضل احتياطياتها الضخمة من الفوسفات
المغرب بتسيطر لوحدها 
على حوالي 70
من احتياطيات العالم من الفوسفات 
اللي هو المصدر الطبيعي للفسفور
اللي بيستخدم في تصنيع الاسمدة الفوسفاتية
المغرب من خلال شركتها المملوكة للحكومة 
المعروفة باسم 
المكتب الشريف للفوسفاط  
واللي بيشار لها اختصارا باسم  
بتصدر الفوسفات المغربي 
في صورته الخام وفي صورة اسمدة
 تاسست في سنة 1920
وتحولت في 2008 لشركة مساهمة 
الحكومة المغربية بتملك 95 من اسهمها
ومن اللحظة دي 
تمت اعادة هيكلة الشركة 
بحيث تبقى اكثر تكاملا
 ولها دور اكبر في سلسلة التوريد الخاصة
 بصناعة الفوسفات 
 وفي الاطار دا تم بناء مركب الجرف الاصفر
 اللي بيعتبر اكبر مجمع لانتاج الاسمدة في العالم
في 2020 
 انتجت 407 مليون طن من الفوسفات
صدرت منهم 103 مليون طن في صورة خام
وانتجت 71 مليون طن من حمض الفوسفوريك 
اللي بيستخدم في صناعة الاسمدة 
وصدرت من الحمض دا 19 مليون طن 
وانتجت 112 مليون طن من الاسمدة الفوسفاتية
 وصدرت للخارج 115 مليون طن اسمدة
المغرب قدرت بنجاح 
انها تخلي نفسها لاعب عالمي مهم 
في صناعة الاسمدة العالمية
والنتيجة هي ان المغرب في 2021
كانت هي تاني اكبر منتج للفوسفات في العالم 
بعد الصين 
 ورابع اكبر مصدر للاسمدة في العالم
 بعد روسيا والصين وكندا
الطاقة الانتاجية ل 
فضلت تتضاعف خصوصا في العقد الاخير 
 لحد ما وصلت في 2021 
لطاقة انتاجية قيمتها 12 مليون طن 
وهي نفس السنة اللي حققت 
فيها ايرادات تعادل 94 مليار دولار
بالمقارنة مع 25 مليار دولار بس في 2005
المهم
التحولات اللي حصلت 
في سوق الاسمدة العالمي في اخر سنة
 وتحديدا من ساعة الازمة الروسية الاوكرانية
فادت بشكل كبير قطاع الفوسفات المغربي 
ودا انعكس بشكل واضح على النتايج المالية
بتاعت 
في اول 9 شهور بس من 2022
الربح التشغيلي للشركة
وصل لما يعادل 365 مليار دولار
 بالمقارنة مع ما يعادل تقريبا 2 مليار دولار
 في نفس الفترة من 2021
المغرب بتستفيد بوضوح 
من خروج الاسمدة الروسية والصينية من السوق 
في الشهور الاخيرة 
وبتحاول ترفع طاقتها الانتاجية 
علشان تكسب حصة اكبر في السوق العالمي
في مارس 2022 وفي عز الازمة 
عرفنا ان  
ناوية ترفع انتاجها من الاسمدة خلال 2022 
بنسبة 10
علشان يوصل ل 119 مليون طن 
وبتخطط لرفع طاقتها الانتاجية في 2023
 بواقع 3 مليون طن
الشيء اللافت للنظر هنا
هو في طريقة توسع المغرب في القطاع دا
 المغرب بتتوسع في القطاع دا
من خلال شراكات او مشاريع مشتركة 
معظمها او كلها في افريقيا
ويمكن اهم شراكة للمغرب في القطاع دا
هي الشراكة الحاصلة مع نيجيريا 
الدولة صاحبة اكبر عدد من السكان في افريقيا
طب ايش معنى نيجيريا
لسببين 
السبب الاول هو ان نيجيريا بالفعل 
واحدة من اهم اسواق  
الشركة المغربية بتوفر 90
من الطلب النيجيري من الاسمدة
السبب التاني والاهم 
هو ان نيجيريا 
بتمتلك اكبر احتياطي من الغاز الطبيعي في افريقيا 
وزي ما انتو عارفين الغاز الطبيعي 
هو العنصر الاهم والاكثر تكلفة
 في صناعة الاسمدة
في السياق دا
المغرب اتفقت مع نيجيريا في 2018 
على انشاء مصنع للامونيا والاسمدة في نيجيريا 
باستثمارات قيمتها 14 مليار دولار
المصنع دا
من المفترض انه ينتج 750 الف طن من الامونيا 
ومليون طن من الاسمدة سنويا
70 من الامونيا اللي المصنع دا هينتجها
هتتصدر للمغرب 
وتحديدا لمجمع الجرف الاصفر
التابع ل  في المغرب 
وفي نفس الوقت 
المجمع دا هيصدر لنيجيريا حمض الفوسفوريك 
علشان يستخدم مع ال 30 
اللي ما تصدروش من الامونيا 
في تصنيع مليون طن من الاسمدة
 يتم ضخهم في السوق المحلي النيجيري
المغرب برضو داخلة في مشاريع مشتركة
 في مجال الاسمدة في دول افريقية تانية 
زي غانا واثيوبيا
 ودا بيديها حصة اكبر في السوق الافريقي 
اللي بتخطط انها تبيع فيه خلال 2023 
حوالي 4 مليون طن 
اللي هو بيعادل تقريبا ربع انتاجها
في حين ان اسواقها الرئيسية 
بالفعل في قطاع الاسمدة 
موجودة في امريكا اللاتينية واسيا 
وتحديدا في البرازيل والهند
السؤال بقى اللي شاغل الكل
 امتى المغرب هتتواجد بقوة في السوق الاوروبي
 وتستغل غياب روسيا
في الحقيقة الطريق ممهد تماما 
قدام الاسمدة المغربية 
عشان تدخل السوق الاوروبي بقوة 
ولكن فيه عقبة 
ممكن تعطل تقدمها في الاتجاه دا بعض الشيء 
والعقبة دي هي الكادميوم
الاسمدة الفوسفاتية
بيكون فيها رواسب من معدن اسمه الكادميوم 
والمعدن دا له اثار صحية خطيرة
المشكلة بقى هي ان الفوسفات المغربي
 نسبة الكادميوم فيه
 اعلى بالمقارنة مع الفوسفات الروسي
والروس حاولوا بذكاء يستغلوا النقطة دي لصالحهم 
من خلال السعي بالضغط على صناع القرار في اوروبا 
انهم يفرضوا قواعد 
يحظر بموجبها دخول 
اي اسمدة فوسفاتية في الاتحاد الاوروبي 
نسبة الكادميوم فيها تتجاوز حد اقصى معين 
 الروس كانوا بيضغطوا
 علشان النسبة القصوى المسموح بها 
تكون صغيرة بقدر الامكان
 بحيث يتم استبعاد 
اكبر قدر ممكن من الاسمدة المغربية 
من السوق الاوروبي
واللي هيبقى في النهاية مفتوح فقط
 للاسمدة الروسية اللي الكادميوم فيها قليل
بعد حرب ضغط طاحنة بين المغرب وروسيا
كل طرف فيهم كان بيحاول فيها
يقنع الاتحاد الاوروبي برايه 
الاتحاد الاوروبي مشي في السكة 
اللي في مصلحة الروس 
واعتمد قاعدة بتقول 
ان اقصى نسبة من الكادميوم 
مسموح بها في الاسمدة 
هي 60 مليغرام للكيلوغرام 
ودا طبعا قلل من كميات الاسمدة المغربية 
الممكن تصديرها لاوروبا
القاعدة دي لسه قائمة ومعمول بها حاليا
السؤال بقى 
هل ممكن الاتحاد الاوروبي يلغيها او يعدلها 
من خلال رفع النسبة القصوى
 للكادميوم المسموح بها 
بحيث يقدر يستورد كميات اكبر من الاسمدة المغربية 
يعوض بها الاسمدة الروسية
دا سؤال الحلقة 
اللي اتمنى تجاوبوني عليه في التعليقات
في النهاية يا ريت لو عجبتكوا الحلقة دي
وحابين تشوفونا تاني
اشتركوا في القناة
استنونا في حلقات جديدة باذن الله
سلام
