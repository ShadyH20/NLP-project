في فبراير 2023
بنك الاستثمار الصيني الشهير
  
تسبب في حالة من الرعب في السوق الصيني
لما طلع وقال ان الرئيس التنفيذي للبنك
الملياردير باو فان مختفي
ومش لاقيينه وما حدش يعرف هو فين بالضبط
مسؤولي البنك والموظفين
كانوا بيحاولوا يتواصلوا معاه
بقى لهم ايام ومش عارفين يوصلوا له
لا بيرد على مكالمات ولا على رسايل
تاني يوم على طول اسهم البنك انهارت
لان الكل كان مرعوب وبيسال نفسه
ازاي شخص بالاهمية دي يختفي كدا في لمح البصر
 وما حدش يعرف هو فين
بعدها ب 10 ايام
البنك طلع قال خلاص يا جماعة 
لقينا الرئيس التنفيذي بتاعنا
باو فان كان بيتحقق معاه
من قبل الحكومة الصينية
والخبر دا على عكس خبر الاختفاء ما كانش مفاجاة ابدا
السوق كله تقريبا كان متاكد ان المليادير الضايع دا
موجود في الغالب تحت ايد الحكومة الصينية
لان على مدار اخر سنتين بالتحديد
الحكومة الصينية عملت الحركة دي
مع اكتر من رجل اعمال في الصين
مليارديرات بيختفوا في ثانية
وما حدش بيعرف هم فين
بعضهم بيتحقق معاه
وبعضهم بيتعرض لمضايقات بتخليه يطفش
ويمكن اشهر مثال على دا هو مؤسس علي بابا
رجل الاعمال والملياردير الصيني الشهير جاك ما
مختفي عن الانظار بقى له سنتين ونص تقريبا
وتحديدا من نهاية اكتوبر 2020
ودا فتح باب كبير لتكهنات واسئلة ابرزها مثلا
هو الراجل دا راح فين وعايش ازاي
في نوفمبر اللي فات
فاينانشال تايمز كشفت ان ما كان قاعد في اليابان
 بقى له 6 شهور على الاقل
اليابان هي في الغالب المنفى الاختياري
اللي جاك ما اختار انه يعيش فيه
بعد ما الحكومة الصينية قلبت عليه
وقررت تهد امبراطوريته الضخمة
اللي من وجهة نظرها كبرت اكبر من اللازم
في نهاية مارس
جاك ما رجع الصين وفي نفس يوم رجوعه
عرفنا ان امبراطوريته الاشهر على الاطلاق
علي بابا هتتقطع وتتقسم 6 حتت
ليه الشركة دي هتتقسم
وهل الخطوة دي
بمزاج ما وللا غصب عنه
والسؤال الاهم بقى
ايه هو مصير شركته الشهيرة
المعروفة باسم او مجموعة النملة
اللي كانت اصلا السبب
في خناقته مع الحكومة الصينية
دا جزء من اللي هندردش فيه مع بعض
في حلقة النهار دا
انا اشرف ابراهيم ودا المخبر الاقتصادي
في اكتوبر 2022 انعقد المؤتمر الوطني العشرين
للحزب الشيوعي الصيني الحاكم برئاسة زعيم الحزب
ورئيس الصين في نفس الوقت شي جين بينغ
وفي ختام المؤتمر دا اعضاء الحزب انتخبوا بينغ
للمرة التالتة كامين عام
للجنة المركزية للحزب الشيوعي
وبالتبعية كرئيس للصين
ودا بعد ما تم تعديل الدستور الصيني في 2018
بحيث يسمح للرئيس بالبقاء في منصبه بلا قيود
المهم
بعد الاجتماع دا واللي يمكن اعتباره علامة فارقة
 في تاريخ الصين الحديث
الحكومة الصينية بدات تحاول ترتب اوراقها الداخلية
خصوصا في ملف الاقتصاد
اللي كان حواليه شكوك كبيرة جدا
بسبب السياسات المتعلقة بمحاولة السيطرة
على وباء كورونا من ناحية
والحملة الشرسة اللي استهدفت كتير من رجال الاعمال
في الصين من ناحية تانية
في السياق دا الحكومة الصينية
بعد المؤتمر العشرين للحزب وعلى مدار شهور
عملت اتصالات متكررة مع الملياردير جاك ما
من وساطات قام بيها مسؤولين متقاعدين
في الحزب ورجال اعمال صينيين
علشان يقنعوه انه يرجع للصين
بحسب وول ستريت جورنال
الرسالة اللي كان الوسطاء دول
بينقلوها لما ملخصها كان
انه خلاص الوقت بقى مناسب للرجوع
والمساهمة في تنمية الصين
ولكن في كل مرة جاك ما كان بيرفض
وبيفضل انه يخليه قاعد برا الصين
وبرغم كدا استمرت محاولات الحكومة الصينية
ومناشداتها لما ولو بشكل غير مباشر
في مارس 2023
رئيس الوزراء الصيني الجديد لي تشيانغ
حاول في اول مؤتمر صحفي ليه
انه يطمن رواد الاعمال في الصين
ويؤكد لهم على دعم الحكومة الصينية للقطاع الخاص
في نهاية نفس الشهر وتحديدا في 27 مارس 2023
العالم كله تفاجا ان جاك ما مؤسس علي بابا
ظهر في الصين بعد اكتر من سنة على بقائه خارجها
ما لما ظهر كان بيزور مدرسة
هو مؤسسها في مسقط راسه
في مدينة هانغتشو في شرق الصين
وفي الزيارة دي طبعا ما تكلمش على اي حاجة
ليها علاقة بالبيزنس او بمصير شركاته
علشان كدا ما حدش قدر يحدد اذا كان عودته للصين
مرتبطة بتطمينات حصل عليها
من الحكومة الصينية وللا لا
واذا كان هيرجع يستقر تاني في الصين
وللا دي كانت مجرد زيارة خاطفة
بس الشيء اللافت للنظر هو ان زيارة ما
تزامنت مع اعلان مجموعة علي بابا
انها هتقسم امبراطوريتها اللي قيمتها بتتجاوز
ال 250 مليار دولار ل 6 شركات مختلفة
هي
 
  
  
 
 
 
الشركات دي بتغطي مجالات زي التجارة الالكترونية
والخدمات السحابية والاعلام
وخدمات التوصيل والترفيه
وبدل ما كانت بتشتغل كاقسام تابعة لنفس الشركة
هتشتغل اعتبارا من تاريخ تقسيمها
باعتبارها شركات منفردة
وكل شركة هيكون ليها رئيس تنفيذي
ومجلس ادارة خاص بيها
وكل واحدة فيهم تقدر تطرح نفسها للاكتتاب العام
ولكن في نفس الوقت رئيس مجموعة علي بابا
اللي هو دانيال تشانغ هيفضل في مكانه
كرئيس مجلس ادارة ورئيس تنفيذي للمجموعة
اللي هتتحول لشكل الشركة القابضة
اللي تحتها شركات تابعة
المهم
خطة التقسيم دي اول ما تم الاعلان عنها
المستثمرين فرحوا وسعر سهم علي بابا ارتفع
 باكتر من 14 في تعاملات نيويورك
ودا زود القيمة السوقية للمجموعة
بحوالي 32 مليار دولار
طب ايه اللي يفرح في كدا
حاجتين
الحاجة الاولى هي ان السوق شاف ان الخطوة دي
علامة على ان حملة الضغط الشرسة
اللي كانت الحكومة الصينية
بتمارسها في السنين الاخيرة ضد شركات التكنولوجيا
وبالاخص مجموعة علي بابا
اللي تسببت في خسارة المجموعة
لما يقرب من 700 مليار دولار من قيمتها السوقية
خلاص في طريقها انها تنتهي
لان اللي هي كانت عاوزاه بيتحقق
الحكومة الصينية في مرحلة ما كانت قلقانة
من الحجم الضخم لمجموعة علي بابا
اللي كانت بتحكم قبضتها
على اجزاء حيوية من الاقتصاد الصيني
بشكل يفوق سيطرة الدولة احيانا
دلوقت امبراطورية علي بابا في طريقها
انها تفك لكيانات اصغر مستقلة عن بعضها
الحاجة التانية بقى اللي خلت المستثمرين يتفاءلوا
بقرار التقسيم هو ان الحركة دي هتخلي الشركة
تبقى مربحة اكتر لانها مع الوقت هتلاقي نفسها
مضطرة تتخلى عن انشطتها اللي مش بتجيب فلوس
بصوا يا جماعة علي بابا
من لحظة تاسيسها قبل 24 سنة
وهي معروفة بانها بتاعة تجارة الكترونية
ولكنها فعليا مش شغالة في التجارة الالكترونية بس
الشركة ليها انشطة تجارية مختلفة
من اول الاعلام والترفيه لحد خدمات توصيل الطعام
الانشطة دي مش كلها مربحة
او مش كلها بتجيب فلوس
يعني لما نيجي نبص على بيانات مجموعة علي بابا
نلاقي ان انشطة التجارة الالكترونية للمجموعة
اللي بتم من خلال موقع 
التابع ليها بتمثل لوحدها 67
من ايرادات المجموعة واكتر من 100
من ارباحها التشغيلية
ودا ببساطة لان باقي اقسام الشركة
عبارة عن  
مكن حرق فلوس
بتخسر وايرادات  هي اللي بتغطي
الخسارة دي وبتصرف على عمليات المجموعة
ودا شيء شركات كتير بتعمله
ببساطة الاقسام المختلفة للشركة بتشيل بعضها
لحد ما كل قسم يقدر يوصل للربحية
دلوقت بقى لما الشركة تتقسم
 وكل قسم يبقى شركة لوحده
الشركة اللي مش هتقدر تبقى مربحة
هتقفل عاجلا او اجلا
هل دا في مصلحة كيان علي بابا
بحسب وول ستريت جورنال جاك ما
هو اللي اشرف على هندسة عملية التقسيم
اثناء تواجده في الخارج خلال الشهور الاخيرة
ما تواصل اكتر من مرة مع مسؤولين علي بابا
وعلى راسهم الرئيس التنفيذي الحالي للمجموعة
ونصحهم بتقسيم الشركة لان دا من وجهة نظره
هيخلي الشركة اكثر ذكاء وتنافسية
في سوق كبير ومزدحم زي السوق الصيني
لحد دلوقت مش واضح اذا كانت الحكومة الصينية
هي اللي ضغطت عشان التقسيم دا يحصل وللا لا
لكن المؤكد هو ان الخطوة دي في مصلحتها
لانها بقى لها سنين مشغولة
بمحاولة اخضاع امبراطورية
علي بابا العملاقة اللي شغال فيها
ما يقرب من 240 الف موظف
واخر محاولاتها في الاتجاه دا كانت
في سبتمبر وديسمبر 2022
في يناير اللي فات عرفنا ان الحكومة الصينية
من خلال اتنين من الشركات التابعة ليها حطت رجليها
داخل شركة علي بابا من خلال شراء ما تسمى
بالاسهم الذهبية في وحدتين تابعتين لعلي بابا
في سبتمبر شركة 
المملوكة للحكومة الصينية استحوذت على حصة
قيمتها 1 من وحدة  التابعة لعلي بابا
واللي شغالة في انتاج الافلام والتلفزيون
وفي ديسمبر شركة 
التابعة للحكومة الصينية بردوا استحوذت على حصة
في وحدة التابعة لعلي بابا
واللي بتدير متصفح يو سي
الحصتين دول عبارة عن اسهم ذهبية
وعلى الرغم من ان الاسهم دي
قيمتها عادة لا تتجاوز 1
من قيمة الشركة الا انها بتتيح للحكومة او لمن يمثلها
 انه يبقى له مقعد في مجلس الادارة
وبتيح ليها كمان حق الفيتو اللي بيضمن ليها تعطيل
اي قرار ممكن مجلس الادارة يتخذه
الحكومة الصينية بتعمل كل دا لانه لا يخفى على احد
انها عندها حساسية كبيرة
من الشركات الخاصة الضخمة
خصوصا شركات التكنولوجيا اللي نفوذها وقدرتها
على التاثير على الصينيين في نواحي كتير من حياتهم
تفوق نفوذ الحزب الشيوعي نفسه
ودا شيء الحكومة الصينية شايفاه خطر كبير بيهددها
والكلام دا ياخدنا بطبيعة الحال
لمجموعة النملة او انت جروب
شركة التكنولوجيا المالية الاسطورية
 اللي لولا الحكومة الصينية
الشركة دي كانت هتبقى اهم شركة على وجه الارض
الشركة دي انا كنت شرحت لكم قصتها
قبل كدا في حلقة
لماذا تخاف الصين من النملة
لازم تشوفوها
علشان تعرفوا تفاصيل الكيان المرعب دا
المهم
انت جروب كان المفروض
انها تطرح للاكتتاب العام الاولي
 في نوفمبر 2020
كان من المتوقع انه هيبقى اكبر اكتاب في التاريخ
ولكن الاكتتاب دا تلغى قبل معاده بساعات
بامر من الرئيس الصيني نفسه
ودا لانه كان غضبان من مؤسس
مجموعة النملة السيد جاك ما
في 24 اكتوبر 2020
واثناء حديثه في قمة بوند
في شنغهاي جاك ما خبط في المسؤولين الصينيين
اللي بيديروا القطاع المالي
وقال انهم بيفكروا بشكل رجعي عفى عليه الزمن
والمشكلة بقى ان المسؤولين دول
كانوا قاعدين قدامه
بما فيهم رئيس بنك الشعب الصيني نفسه
يعني الناس دي سمعت شتيمتها بودانها
التصريحات دي قلبت حياة ما راسا على عقب
بدون مبالغة حياة ما قبل اليوم دا غير حياته بعده
اولا على المستوى الشخصي ما
اختفى من على الساحة تماما
ثانيا بقى على مستوى البيزنس والشركات
اكبر شركتين ليه اللي هما علي بابا وانت جروب
تم استهدافهم من قبل الحكومة بشكل عنيف
علي بابا زي ما قلت لكم في طريقها للتقسيم
اما النملة بقى او انت جروب
الشركة العزيزة جدا على ما فدي الحكومة الصينية
تعمدت انها تفرمها
مش بس علشان تعاقب ما على تصريحاته
وانما كمان لان الشركة دي
كان بالنسبة لها بتشكل خطر كبير
وهنا برضو هفكركوا تاني
انكم لازم تشوفوا
حلقة لماذا تخاف الصين من النملة
ولكن لحد ما تشوفوها
خليني اقول لكم ان النملة باختصار
كان عندها القدرة انها تبقى لوحدها
بديل عن القطاع المالي الصيني بالكامل
ودا بفضل كنز البيانات اللي تحت ايديها
النملة كان معاها بيانات عن المستهلكين الصينيين
الحكومة الصينية مش معاها ربعها حتى
ودا خلى السيطرة على الشركة دي وتحجميمها
هدف رئيسي بالنسبة للحزب الشيوعي
وفي نفس الوقت الحكومة الصينية كانت حريصة
على اضعاف سيطرة جاك ما على النملة
ودا تم بالفعل على اكتر من مرحلة
يمكن اخرهم كانت في بداية 2023
في يناير اللي فات انت غروب اعلنت
ان مؤسسها جاك ما هيتخلى عن سيطرته على الشركة
ما كان بيسيطر على النملة بطريقتين
الطريقة الاولى
كانت من خلال سيطرته على حقوق التصويت
في مجلس ادارة انت غروب
ما كان بيستحوذ على اكتر من 50
من حقوق التصويت
دلوقت حقوقه التصويتية مش هتزيد عن 62
الطريقة التانية اللي كان الراجل دا
بيسيطر على النملة من خلالها
كانت من خلال حصته في هيكل الملكية
ما المفروض انه بيمتلك 34 من ملكية انت غروب
الحصة دي هتنخفض مع مرور الوقت
لنسبة لا تتجاوز 88
يعني باختصار انت غروب هتبقى خلاص
بعيد عن السيطرة المباشرة لجاك ما رغم انه
هو صاحب فكرتها العبقرية
اللي ما لهاش مثيل حرفيا في العالم
بحسب بلومبرغ جاك ما بيلوم نفسه
على انه كان السبب في الحملة الشرسة
اللي قادتها الحكومة الصينية على النملة
بعد خطابه الناري في شنغهاي
طبعا الندم مش هيفيد بحاجة
وحتى لو كان ما فتحش بوقه
الحكومة الصينية كانت عاجلا او اجلا
مش هتسيب النملة في حالها
مستحيل
اي نعم الشركة مش بتخالف القانون
لكن القوة اللي كانت بتستحوذ عليها
كانت مرعبة لدرجة ان قوة الحكومة الصينية
المالية والمعلوماتية تتضاءل قدامها
المفروض دلوقت ان انت غروب تكون جاهزة
للاكتتاب العام على بداية 2024
هل الحكومة الصينية هتسمح بالاكتتاب دا
وللا هتعطله تاني
ما حدش يعرف
لحد هنا انا خلصت كلامي
وكالعادة عندي سؤال لحضراتكم
لو انت مكان جاك ما
وقدامك خيار من اتنين
الخيار الاول هو ان النملة تكمل في طريقها
وتطرح للاكتتاب العام الاولي
ولكن بدون اي سيطرة ليك رغم انها فكرتك
والخيار التاني هو انك تقول علي وعلى اعدائي
النملة طالما مش هتكون تحت سيطرتي
يبقى لا انا ولا الحكومة
وبلاش منها خالص وتتقفل احسن
هتختار ايه بقى
هتابع كل اجاباتكم في التعليقات
في النهاية ياريت لو عجبتكم الحلقة دي
وحابين تشوفونا تاني
اشتركوا في القناة
واستنونا في حلقات جديدة باذن الله
سلام
