دي ورقة ب 100 جنيه
ودي ورقة اختها ب 100 جنيه برضو
الورقتين دول من المفترض ان لهم نفس
القيمة بالنسبة لي
لكن فعليا الورقة دي عزيزة قوي علي
علشان كدا تلاقيني حاططها في جيبي اللي
فوق في مكان قريب قوي من قلبي
اما الورقة دي فانا في الحقيقة ما عنديش
مشكلة ابدا اني اجيب بها حالا
حمام واطيره هنا في الاستوديو
طب ايه الفرق
او ليه انا بعامل الورقتين بطريقة مختلفة
في حين ان لهم نفس القيمة
باختصار ال 100 جنيه الاولى دي بتاعتي
ومش بس بتاعتي
لا
دا انا ما كسبتهاش غير بعد عرق وشقا
اما ال 100 جنيه دي مش بتاعتي
بتاعت رامي اللي واقف ورا الكاميرا دا
اللي مش واقف على بعضه وعينه رايحة
جاية معها
وبرغم اني ما بحبش اضيعها له الا انها بالتاكيد
مش اعز علي من فلوسي اللي كسبتها
بعرقي وشقاي
والكلام دا ما بينطبقش علي انا لوحدي
كلنا في الحقيقة قيمة الفلوس بالنسبة لنا
بتعتمد على مصدرها وطريقة اكتسابها
يعني دايما تلاقي الشخص اللي شقيان وتعبان
في فلوسه حريص عليها
ما بيصرفهاش بعبط او استهتار ودا لانه
ببساطة مدرك لحجم المجهود اللي اتبذل فيها
على الناحية التانية
الشخص اللي بياخد الفلوس بالساهل سواء
في صورة ميراث او مصروف من الاهل
او باي طريقة تانية غير الشقا
والتعب والمجهود
ما عندوش نفس الدرجة من الحرص
على الفلوس
وبالتالي ما عندوش مشكلة انه يفرتكها
ويصرفها وقتي لانه مش تعبان فيها
نفس الفكرة في المخاطرة والاستثمار
الناس في الغالب بتبقى جريئة قوي وفاتحة
صدرها وما عندهاش مشكلة انها تخاطر
بالفلوس لو الفلوس اللي بيتم المخاطرة بها
مش بتاعتها
في حين ان دي لو فلوسهم هيفكروا الف مرة
قبل ما يخاطروا بها
لان في الحالة دي فلوسهم الشخصية
على المحك
ليه بقى الناس بتتصرف في الشكل دا
ليه بتحب تصرف فلوس غيرها اكتر
من فلوسها
وازاي بنتصرف بشكل مختلف تماما
مع الفلوس اللي بنشقى فيها
وايه هو حل المشكلة دي
دا اللي هنعرفه مع بعض بحلقة النهار دا
انا اشرف ابراهيم ودا المخبر الاقتصادي
في سنة 1980 الاقتصادي الامريكي الشهير
ميلتون فريدمان
الفائز بنوبل في العلوم الاقتصادية
نشر كتابه الشهير برضو 
او حر في الاختيار
المهم في الفصل الرابع من الكتاب دا
فريدمان بيقول يا جماعة
الناس اللي بتصرف الفلوس لهم 4 اصناف
الصنف الاول هو واحد بيصرف فلوسه
الشخصية على نفسه
يعني انت مثلا داخل السوبر ماركت تشتري
حاجة لنفسك انت
فريدمان بيقول انه في الحالة دي الشخص
غالبا بيكون حريص على فلوسه
وعاوز ياخد اعلى قيمة ممكنة مقابل كل
دولار بيدفعه
اما الصنف التاني هو واحد بيصرف فلوسه
الشخصية على شخص تاني
كانك مثلا رايح تشتري هدية لحد
في الحالة دي هتكون حريص برضو انك
تاخد قيمة عالية مقابل الفلوس اللي هتدفعها
لكن مش بنفس درجة حرصك لما
تكون بتشتري لنفسك
لو انت حريص قوي انك تدي له اعلى قيمة
مقابل الفلوس
مش هتشتري له هدية
هتدي له الفلوس نفسها
وهو يشتري لنفسه
وفي الحالة دي تبقى حولته للصنف الاول
الصنف التالت بقى دا واحد بيصرف الفلوس
بتاعت غيره على نفسه
على سبيل المثال واحد عازمك على الغدا
هتروح المطعم معاه وهتمسك المنيو
وتشوف الاسعار وتطلب
فريدمان بيقول انه بما انك مش انت
اللي هتدفع فانت في الحالة دي ما عندكش اي
حافز يخليك تقلل تكلفة الاكل او يخليك
حريص على انك تاخد اعلى قيمة مقابل
الفلوس اللي هتتدفع
هتطلب حاجات لو انت اللي هتدفع عمرك
ما هتطلبها لانها مش قيمة مقابل سعر
وانت هتتصرف بالطريقة دي في الحالة دي
لانك ببساطة مش غرمان حاجة
نيجي بقى للصنف الرابع والاخير
وهو الناس اللي بتصرف فلوس غيرها
على غيرها
على سبيل المثال انت راجل شغال في شركة
وفيه عميل مهم مدير الشركة قال لك ضبطه
يا حسين واحجز له في فندق وروق عليه
في الحالة دي حسين مش هيكون عنده حافز
قوي لا للتوفير في النفقات اللي هتتصرف
على العميل دا
ولا للتبذير وفتح الميزانية وصرف فلوس
كتير على الراجل دا
ودا بحسب فريدمان بيحصل لسببين
اولا لان الفلوس اللي هتتصرف دي مش
فلوس حسين
دي فلوس الشركة
ثانيا
حسين مش هينوبه من الحب جانب
الفلوس اللي هتتصرف دي مش هيستفاد
منها حاجة
ومن هنا حسين لا بيهتم بمقدار الفلوس اللي
هتتصرف ولا بيهتم هتتصرف في ايه
المهم لو اخدت بالك هتلاقي الاربع اصناف
اللي ذكرهم فريدمان بيندرجوا في النهاية تحت
فئتين رئيسيتين
الاولى هي ناس بتصرف فلوسها
والتانية ناس بتصرف فلوس غيرها
وخلونا ناخدهم بالترتيب كدا
الناس اللي بتصرف فلوسها
ازاي بتصرفها
وهل تفرق معها طريقة حصولها على
الفلوس دي
فيه دراسة تحت عنوان
محاسبة الجهد الناس يفضلون انفاق الاموال
التي حصلوا عليها بشق الانفس على المنتجات
طويلة الامد
3 باحثين امريكيين اتنين من جامعة كولومبيا
وواحد من جامعة اوهايو عملوا في اطار
الدراسة دي 5 تجارب درسوا خلالها
المعاملات المالية لاكتر من 392 الف مستهلك
وكان الهدف من الدراسة دي هو الاجابة
على سؤال بسيط جدا
هل الناس بتصرف الفلوس اللي بتكسبها
بتعبها وشقاها بنفس الطريقة اللي بتصرف
بها الفلوس اللي بتكسبها بالساهل
من خلال الفوز مثلا باليانصيب
بحسب الدراسة دي فالاجابة الواضحة والصريحة
هي لا
الجماعة دول لاحظوا ان الناس في العادة
بتفضل انها تصرف الفلوس اللي بذلت
مجهود كبير علشان تحصل عليها على السلع
المعمرة طويلة الاجل زي الاجهزة المنزلية
واجهزة الكمبيوتر اللي عليها ضمان
في حين ان نفس الناس لما بيكسبوا فلوس
سهلة سواء كسبوا اليانصيب او خدوا منحة
من الحكومة بيصرفوا الجزء الاكبر من
الفلوس دي على السلع غير المعمرة
زي مثلا انهم يروحوا يشتروا اكل جاهز
من المطاعم وهكذا
هنا الناس دي تعاملت مع الفلوس بشكل
مختلف على حسب المجهود المبذول
في تحصيلها
وكانوا اكثر حرصا على الفلوس اللي بذلوا
فيها مجهود بالمقارنة مع الفلوس اللي حصلوا
عليها بسهولة
رغم ان الاتنين في النهاية فلوسهم
ومن المنطقي انهم يتعاملوا معها
بنفس الطريقة
ودا ياخدك لظاهرة اسمها
 
او المحاسبة العقلية صاغها ريتشارد ثالر
استاذ الاقتصاد بجامعة شيكاغو
اللي كسب نوبل في الاقتصاد سنة 2017
 ثالر بيقول ان الناس في ذهنها
بتحط الفلوس في حسابات عقلية منفصلة
على حسب مصدرها
ودا بيخليهم يتعاملوا مع نفس الفلوس
بطرق مختلفة
على سبيل المثال انا راجل موظف بقى لي
10 سنين معي 200 الف جنيه هما
تحويشة العمر
ومن ايام عرفت ان كان عندي عم غني
مات وهورث منه 200 الف جنيه زيهم
المنطق بيقول اني اعامل الفلوس دي
بنفس الطريقة
لكن دا ما بيحصلش لاني بدون ما اشعر بحط
الفلوس دي في حسابات عقلية منفصلة
ال 200 الف الاولى تحويشة العمر بحطها
لوحدها في حساب عقلي متبرمج على
ان دي فلوس انا شربت المر عشان اكسبها
وبالتالي الصرف منها لازم يبقى بحساب
اما ال 200 الف نصيبي من الورث بحطهم
في حساب عقلي متبرمج على ان دي فلوس
سهلة وبالتالي ما بزعلش اوي على اي جنيه
يتصرف منها لانها ببساطة جات من الهوا
وهنا خليني احكي لكم حكاية سريعة كدا
الاندبندنت البريطانية ذكرتها سنة 1994
شاب عادي موظف متوسط الحال عنده
26 سنة اسمه غراهام روس
الشاب دا عمته الغنية ماتت
وورث منها اكتر من 330 الف دولار
اول حاجة عملها الشاب دا لما اخد الفلوس دي
هو انه ساب شغله وقضاها حفلات وسهر
وفسح وصرف يمين وشمال
لحد ما الفلوس ضاعت وبقى مديون
واضطر ساعتها انه يرجع تاني يشتغل اي
حاجة علشان ما يبقاش مشرد ويبات في الشارع
ال 330 الف دولار اللي كانوا بالمناسبة
مبلغ ضخم جدا في التسعينيات الواد دا
ضيعهم في لحظة
السؤال بقى لو كانت الفلوس دي
هو كسبانها بعرقه وشقاه هل كان بعزقها
بالشكل دا
مستحيل
فيه دراسة تحت عنوان
كعكة الشوكولاتة من فضلك
لماذا ينغمس المستهلكون اكثر عندما
يشعرون ان الكعكة اكثر تكلفة
الباحثين ال 3 اللي عملوا الدراسة دي استنتجوا
ان في اذهان الناس القيمة المتصورة للاموال
المكتسبة من خلال العمل الجاد بتكون
اكبر من قيمة الاموال المكتسبة
من العمل السهل
ودا اللي اكدته دراسة تانية تحت عنوان
كيف يغير الجهد التقييم الذاتي للمال
في الدراسة دي الباحثين بيقولوا ان الناس
بتقدر الاموال اللي بيكسبوها بشق الانفس
اكتر من الاموال اللي بيكسبوها بسهولة
لان الشخص بينظر للاموال اللي كسبها
بتعبه على انها مميزة او اكثر خصوصية
وضربوا مثل بسواقين اوبر
بالنسبة للسواق الفلوس اللي بيكسبها
من مشوار صعب اعز عليه من الفلوس
اللي بيكسبها من مشوار سهل
دا معناه ان قيمة المال بالنسبة لنا
بترتبط بشكل كبير بطريقة او بكيفية
اكتسابنا ليه او حصولنا عليه
والاهم من كدا هو انه كل ما كانت الفلوس
اللي المستهلك بيصرفها بذل فيها مجهود
كل ما شعر بدرجة اكبر من حاجة بنسميها
  
او الم الدفع لما بيجي يصرفها
الفلوس دي تعب فيها فتعز عليه قوي
وهو بيصرفها
وفراقها ليه بيبقى مؤلم
والحتة دي تاخدنا لنقطة مهمة جدا
تقدروا تلاحظوها كل يوم حوالينا
الشاب اللي جرب يشتغل من صغره
وياخد فلوس نظير مجهوده عادة لما
بيكبر بيكون اكثر حرصا على الفلوس
واكثر ادراكا لقيمتها
وعنده قدرة اكبر على ادارتها والحصول عليها
بالمقارنة مع زميله اللي قعد طول عمره
لحد ما تخرج من الجامعة بياخد مصروف
من اهله
الاخير دا غالبا ما بيكنش عنده احساس جيد
بقيمة الفلوس اللي بيصرفها
وبالتالي ما عندوش مشكلة مثلا انه ياخد من
اهله ويفرتك اللي بياخده في نفس اليوم سواء
كان اللي بياخده دا كتير او شوية
لو فلوسه وتعبان فيها مش هيصرفها كدا
موضوع الشغل من بدري دا واهميته
انا كنت شرحته بالتفصيل قبل كدا في حلقة
اسمها اول مرتب في حياتي
ضروري تشوفها لانها مهمة جدا
المهم نيجي بقى للفلوس بتاعت الناس
اللي احنا بنصرفها او مسؤولين عنها
الفلوس دي احنا بنتعامل معها ازاي
هل بنعاملها بنفس الطريقة اللي بنعامل بها
فلوسنا وبنخاف عليها كاننا اصحاب المال
في 2014 فيه دراسة نشرها 3 باحثين
واحد من جامعة نيويورك والتاني من جامعة
مدينة نيويورك والتالت من جامعة
لويولا ماريلاند
الدراسة دي اسمها ظريف وملفت للنظر
وطويل شوية
سوف اخاطر باموال شخص غريب ولكن
لن اخاطر باموالي او اموال صديقي
تاثير مدى قرب مصدر المال من الذات
على درجة الاقدام على تحمل المخاطر المالية
المهم الدراسة دي خلاصتها باختصار
هي ان الناس بيكون عندها استعداد انها
تاخد قرارات مالية مخاطرها مرتفعة
طالما هم مش اصحاب المال اللي بيتم
المخاطرة بيه
وطالما صاحب المال شخص غريب
او بعيد عنهم
يعني لو انت نفسك صاحب المال
او صاحب المال شخص قريب منك
مثلا صديقك او قريبك او شيء من هذا القبيل
فانت في الحالة دي هتخاف على الفلوس
ومش هتفتح صدرك وتاخد قرارات مالية
او استثمارية محفوفة بالمخاطر
لانك عارف ان الغلطة بفورة
في المقابل الفلوس دي لو بتاعتي وانا
شخص غريب عنك وانت مسؤول عنها
مش هتكون حريص عليها بنفس حرصك
على فلوسك
ووارد جدا تدخلني في الحيط
الكاتب اللبناني الامريكي نسيم نقولا طالب
له كتاب مهم جدا اسمه
 
وبالمناسبة اكون ممنون جدا للشباب اللي
بيعرفوا في الترجمة لو يكتبوا في التعليقات
الترجمة العربية الافضل للعبارة دي
 
المهم مفهوم 
اللي نقولا طالب تكلم عليه فكرته
بسيطة جدا
وهي ان الشخص بيكون معرض للاذى
او الخسارة الناتجة عن الاخطاء زيه زي
الاخرين اللي بيشاركوا في نفس اللعبة
على سبيل المثال واحد بيفهم في البورصة
خد منك ومن غيرك فلوس علشان يشغلها
في اسهم معينة
وفي نفس الوقت ما حطش جنيه من جيبه
في الاسهم دي
هو بيشغل لكم فلوسكم
دا كدا شخص مصالحه مش معرضة للخطر
بنفس درجة تعرضكم
يعني ملوش 
دلوقت بقى هل الشخص دا هيكون حريص
على نجاح الاستثمار دا بنفس درجة حرصه
على نجاحه لو حاطط فلوسه معكم
مع الاسف صعب جدا
لان المركب اللي هو سايقها دي ما لوش
فيها خشبة
لو غرقت يبقى مكسبه انه طلع سليم
الشخص دا غالبا مش هيكون عنده مشكلة
في انه يدخل بشجاعة واحيانا بتهور
في استثمارات اكثر خطورة بفلوسكم
في حين انه كان مستحيل يعمل دا لو فلوسه
معكم ومصيرها نفس مصير فلوسكم
ساعتها كان هيخاف ويفكر علشان مش عايز
يخسر فلوسه اللي تعز عليه اكتر من فلوس
اي حد
في 2003 لجنة الاوراق المالية والبورصات
في الولايات المتحدة وجهت لمحلل الاسهم
الامريكي الشهير هنري بلودجت
تهم الاحتيال وغرمته 4 مليون دولار
ليه عمل ايه لكل دا
باختصار الراجل دا كان بيضحك على العملا
بتوعه وبيبعت لهم ابحاث مزورة تخص اسهم
بعض شركات الانترنت وكان بينصحهم
يحطوا فلوسهم فيها على انها شركات واعدة
رغم انها في الحقيقة مش كدا
وهو بالتاكيد ما كانش حاطط فلوسه في
الاسهم دي
علشان كدا ما كانش عنده مشكلة الاسهم دي
تكسب او تخسر
وفي النهاية طبعا الناس خسرت
فلوسها بالفعل
علشان كدا فيه نصيحة مشهورة في سوق
الاسهم مفادها هي انك ما تسمحش لحد
يقول لك استثمر في السهم الفلاني او
في الشركة الفلانية
خليه يوريك هو حاطط فلوسه فين او بيستثمر
في ايه
لحد هنا انا خلصت كلامي
وكالعادة عندي سؤال لحضراتكم
لو انت عندك فكرة مشروع انت متاكد
منها وعارف انها هتكسبك فلوس
وهتعين للمشروع دا مدير
ايه الافضل بالنسبة لك
انك يكون المدير مشارك بفلوسه معاك
وبالتالي يشاركك في المكسب
ولا يكون موظف بياخد راتبه فقط لا غير
هتابع كل اجاباتكم في التعليقات
وفي النهاية يا ريت لو عجبتك الحلقة دي
وحابب تشوفنا تاني
اشترك في القناة
واستنانا في حلقات جديدة باذن الله
سلام
