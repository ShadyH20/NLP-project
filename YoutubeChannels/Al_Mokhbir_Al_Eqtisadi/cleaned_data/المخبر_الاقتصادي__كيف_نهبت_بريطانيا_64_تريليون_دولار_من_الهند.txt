فيه بروفيسورة شغالة في جامعة
كارنيغي ميلون الامريكية اسمها
اوجو انيا
وهي امريكية من اصل نيجيري
المهم في اليوم اللي تم فيه اعلان وفاة
ملكة بريطانيا اليزابيث الثانية
وهو يوم 8 سبتمبر
البروفيسورة انيا كتبت على حسابها
على موقع تويتر
تغريدتين اتنين مهمين جدا
اول واحدة فيهم قلبت الدنيا
انيا قالت في التغريدة الاولى
انا سمعت ان كبيرة ملوك امبراطورية السرقة
والاغتصاب والابادة الجماعية بتموت
اتمنى يكون موتها اليم
وبعدين في التغريدة التانية قالت ما ملخصه
لو فيه حد مفكر ان انا ممكن ازعل على الملكة
اللي حكومتها اشرفت على ابادة وتشريد
نص عيلتي يبقى بيحلم
المهم موقع تويتر حذف التغريدة الاولى
بزعم مخالفتها لسياسة الموقع
وجامعة كارنيغي ميلون الامريكية
طلعت بيان ادانت فيه تصريحات البروفيسورة
اللي اكيد مش بتمثل الجامعة
بس اللي فات دا كله مش هو المهم
اللي لفت نظري في الدوشة دي
هو تعليق الملياردير والزميل العزيز
جيف بيزوس
مؤسس عملاق التجارة الالكترونية
امازون
على كلام انيا
بيزوس عمل اعادة تغريد لتغريدة
البروفيسورة انيا قبل ما تتحذف
وعلق عليها وقال
بقى بالذمة دا كلام يطلع من واحدة
المفروض انها بتعمل على جعل العالم افضل
في رايي لا
في الحقيقة بيزوس هنا يا اما جاهل
بحقايق التاريخ اللي على اساسها انيا
كتبت كلامها الغاضب دا
يا اما يعرف التاريخ كويس
ولكن تعمد تجاهله
اللي كتير منكم يمكن ما يعرفهوش
هو ان وفاة الملكة اليزابيث زي ما اثارت
حالة من الحزن في بريطانيا
فهي في نفس الوقت فكرت مئات الملايين
حوالين العالم
بكم الماسي اللي عانوا منها بسبب البريطانيين
واللي بعضها حصل اثناء جلوس الملكة اليزابيث
على عرش بريطانيا
ايه هو مصدر ثروة الملكة اليزابيث
دا واحد من اكتر الاسئلة اللي ناس كتير
دورت على اجابتها بعد اعلان الوفاة
ولكن في سؤال اعم واشمل ما حدش ساله
والسؤال دا بيقول
هي بريطانيا كلها مصدر ثروتها ايه
البلد دي تبنت ازاي وبفلوس مين
السؤال دا لازم كلكم تعرفوا اجابته
وقبل منكم البريطانيين نفسهم
وكل واحد معتقد او متخيل
ان البريطانيين اصحاب فضل
او كان لهم باي شكل ايادي بيضاء
على اي دولة او شعب من الدول
او الشعوب اللي احتلوها
في حلقة النهار دا حنحكي قصة اكبر
عملية سرقة ونهب في التاريخ
قام بها البريطانيين
حنتكلم عن قصة استنزافهم ونهبهم للهند
وازاي سرقوا من شعبها تريليونات الدولارات
في فترة قصيرة وسابوا الملايين منهم
يموتوا من الجوع حرفيا
وحوضح لكم بريطانيا اللي كتير من نخبها
لحد النهار دا بينظروا بازدراء واستعلاء
لعدد كبير من الشعوب تبنت بفلوس مين
وخلونا ندخل في الموضوع على طول
لان الحلقة دي حتبقى طويلة شوية
وفيها تفاصيل كتير
انا اشرف ابراهيم ودا المخبر الاقتصادي
لو سالتكم ايه هي ترجمة او معنى كلمة

اللي هي ال او تي
كلكم يمكن تردوا عليا في نفس واحد
وتقولوا لي دي كلمة انكليزية معناها
بالعربي نهب
اللي هي السرقة يعني
معروفة مش محتاجة ذكاء
بس اللي يمكن اغلبكم ما يعرفهوش
هو ان الكلمة دي مش انكليزية اصلا
كلمة  اللي بتعني النهب والسرقة
هي في الحقيقة اشتقاق من الكلمة العامية
الهندية 
اللي هي ال يو تي
واللي برضو معناها في الهند النهب
في الحقيقة كلمة  دي كانت واحدة
من اول الكلمات الهندية اللي دخلت
في اللغة الانكليزية
ما كانتش موجودة في الانكليزية
قبل كدا
يعني بحسب قاموس اكسفورد
للغة اللانكليزية
الكلمة دي كانت نادرا ما تستخدم خارج الهند
ولكن فجاة في اواخر القرن ال 18
  بقت كلمة منتشرة جدا في بريطانيا
وهنا تسالني
ازاي الكلمة الهندية دي بقت جزء من المفردات
الانكليزية بداية من الفترة دي تحديدا
باختصار يا سيدي كلمة  الهندية
انتشرت بين البريطانيين من كتر ما سمعوها
من الهنود اللي نهبوهم وسرقوهم
وجلدوا ظهورهم وشغلوهم بالسخرة
مش بس بدون مقابل
وانما كمان اخدوا منهم فلوس
تخيل كدا واحد نهب منك كل حاجة
ومشغلك بالسخرة وبياخد منك فلوس
وخليني اشرح لك القصة بدات ازاي
في يونيو سنة 1757
جنود شركة الهند الشرقية البريطانية
نجحوا في هزيمة زعيم منطقة البنغال
في شبه القارة الهندية سراج الدولة
في معركة بلاسي الشهيرة
3 الاف جندي هزموا جيش
من 50 الف مقاتل
الانتصار الغريب دا ما كانش له علاقة خالص
بالبراعة العسكرية زي ما بعضكم ممكن يتصور
كل الحكاية هي ان فيه خيانة حصلت
مير جعفر القائد في جيش سراج الدولة
كان متفق مع روبيرت كلايف
رئيس شركة الهند الشرقية
انه اول ما الجيشين يقربوا من بعض
حيسحب فرقته من جيش سراج الدولة
وينضم له
ودا اللي حصل بالفعل والمعركة خلصت
في يوم واحد
لكن ما علينا
هزيمة سراج الدولة في معركة بلاسي
ساعدت شركة الهند الشرقية البريطانية
انها يكون لها موطئ قدم في الهند
او شبه القارة الهندية
وقبل ما اكمل كلامي ضروري تاخدوا بالكم
من حاجة مهمة
انا في الحلقة دي لما بقول الهند
او شبه القارة الهندية فانا بقصد المنطقة
اللي بتضم بشكل اساسي النهار دا
الهند وباكستان وبنغلاديش ونيبال
ايامها ما كانش فيه التقسيمة دي
وحاجة تانية مهمة برضو
فيه شركتين اسمهم شركة الهند الشرقية
فيه شركة الهند الشرقية الهولندية
وفيه شركة الهند الشرقية البريطانية
احنا في الحلقة دي بنتكلم على الاخيرة
بتاعة بريطانيا
المهم
بعد معركة بلاسي
شركة الهند الشرقية بدات تتوسع ناحية
اقصى الشمال
لحد ما وصلت لعاصمة المغول دلهي
في سنة 1803 وبعد 46 سنة
من معركة بلاسي
الشركة من خلال جنودها اللي وصل عددهم
ل 260 الف جندي
كانت سيطرت على شبه القارة الهندية
بالكامل تقريبا
الشركة دي بالاساس كانت شغالة في تجارة
الحرير والتوابل
وكان معها جيش لزوم السطو والنهب
وكان بيتم ادارتها من مقرها في لندن
وكان لها علاقة مباشرة بالعائلة
الملكية البريطانية
باختصار في المرحلة دي شركة الهند الشرقية
كانت بتحتل شبه القارة الهندية بالنيابة عن
التاج الملكي اللي مول كتير من عمليات
وانشطة الشركة
المهم الشركة اثناء وبعد سيطرتها على شبه
القارة الهندية في اواخر القرن ال 18
البيزنس مودل بتاعها او طريقة شغلها اختلفت
وحقول لك ازاي
سنة 1765 البريطانيين اجبروا امبراطور المغول
ابو المظفر جلال الدين محمد شاه عالم الثاني
المشهور باسم شاه عالم الثاني
انه يوقع على معاهدة الله اباد
بموجب المعاهدة دي شركة الهند الشرقية
ادت نفسها الحق في حاجة اسمها
الديواني
ودا حق قانوني لجمع الاموال من الناس
وفرض الضرايب عليهم
ومن هنا بقى بدات اكبر عملية استنزاف
لثروات الشعوب في التاريخ
قبل التاريخ دا الشركة برضو كانت بتستنزف
سكان شبه القارة الهندية
ودا كان بيحصل من خلال شراء السلع
وبالاخص الاقمشة والحبوب باثمان عبيطة جدا
ومجحفة وبالاكراه
يعني الحاجة مثلا اللي يكون سعرها 10 روبية
كان ممكن يدفعوا فيها 2 روبية
وياخدوها من صاحبها غصب عنه
دا الكلام اللي كان بيحصل قبل سنة 1765
فيه ظلم اكتر من كدا
اه فيه
اللي حصل بقى بعد 1765 لما البريطانيين
ادوا نفسهم حق الديواني عدى الظلم بمراحل
ووصل لمرحلة الفجور حرفيا
في الوقت دا كان في 30 مليون شخص عايش
في منطقة البنغال ودا كان بيعادل 4 اضعاف
سكان بريطانيا ساعتها
ال 30 مليون دول واللي كان معظمهم شغال
في الزراعة والنسيج
لقوا نفسهم فجاة مضطرين يدفعوا ضرايب
عالية جدا لشركة الهند الشرقية البريطانية
واللي حيرفض يدفع لمندوب الضرايب
بتاع الشركة حيتعلق من رجليه
البريطانيين في خلال 5 سنين بس رفعوا
الضرايب 3 اضعاف
ودا طبعا قسم وسط الناس اللي ما كانوش
قادرين يدفعوا الضرايب الضخمة دي
وكتير منهم كان مضطر ما ياكلش علشان
بس يدفع الضرايب للبريطانيين
ودا كان من ضمن اسباب مجاعة البنغال
اللي حصلت سنة 1770
واللي بسببها 10 مليون بنغالي ماتوا من الجوع
 تلت الشعب راح
بالنسبة للبريطانيين عادي جدا
عمرهم انتهى
البركة في اللي عايشين
فضلت الضرايب زي ما هي
وزادت لدرجة ان قيمة ضرايب الاراضي
اللي كان البريطانيين بياخدوها من الفلاحين
واصحاب الاراضي في منطقة البنغال الهندية
سنة 1793
كانت اكبر من قيمة الضرايب
اللي الحكومة البريطانية بتحصلها من اصحاب
الاراضي في بريطانيا نفسها
فيه ظلم اكتر من كدا
اه فيه
ودا ياخدنا لكلام استاذة الاقتصاد الهندية
الشهيرة جدا اوتسا باتنايك
وخليني هنا استخدم نفس المثال
اللي استخدمته في شرح الطريقة
اللي البريطانيين نهبوا بها سكان
شبه القارة الهندية
لنفترض ان فيه واحد شغال في الزراعة
وفي النسيج في نفس الوقت اسمه وليد
وليد دا دفع للحكومة ضرايب 100 روبية
وبعدين راح باع شوالين رز
و10 متر قماش لتاجر في السوق مقابل
50 روبية
في الحالة دي التاجر دفع لوليد تمن شوالين
الرز وال 10 متر قماش من جيبه
هو ما لهوش دعوة بال 100 روبية
اللي وليد دفعهم ضرايب للحكومة
هو كتاجر حياخد الحاجة اللي اشتراها
ب 50 روبية وحيحاول يبيعها لزبون ب 60 روبية
مثلا
وبكدا يبقى استرد راس ماله وكسب
10 روبية بس
دي معاملة عادية جدا
وشبه المعاملات اللي بتتم ما بيننا كل يوم
بس مش دا اللي كان بيحصل في الهند
حبايبنا البريطانيين كانوا بيعملوا ايه مع وليد
ببساطة كانوا بياخدوا منه 100 روبية
ضرايب عن طريق الوكيل بتاعهم
وبعدين هم
يبعتوا وكيل تاني ياخد من وليد
ال 10 متر قماش وشوالين الرز ويدي له
50 روبية في ايده
كدا هم دفعوا ايه لوليد فعليا
صفر
زيرو
ولا اي حاجة
لان ال 50 روبية اللي حطوها في ايده
هم جزء من ال 100 اللي كان دفعهم
قبل كدا كضرايب
يعني بيدفعوا له من فلوسه اللي لسه
واخدينها منه
ومش بس كدا دول واخدين منه ضرايب
تتجاوز السعر اللي بيدفعوه له نظير
بضاعته وحطوا الباقي في بطنهم
بعد كدا شركة الهند الشرقية البريطانية
المحترمة
بتاخد البضاعة اللي استولت عليها ببلاش
من وليد وغيره من المزارعين والحرفيين
في الهند
وبتروح تصدرها للخارج سواء لانكلترا
او لدول تانية
ومش بس بتكسب تمن البضاعة
اللي ما دفعوهاش اصلا
وانما كمان بتبيعها بزيادة سعرية
البريطانيين كانوا بيدفعوا سنويا للهنود
مقابل المنسوجات والمواد الغذائية
اللي بياخدوها منهم علشان يصدروها
تلت الايرادات الضريبية اللي كانوا
بيحصلوها من الهنود نفسهم
يعني لو مثلا البريطانيين كانوا بياخدوا
من الهنود 30 روبية ضرايب
فكانوا بيدوهم من ال 30 روبية دول
10 روبية مقابل البضايع اللي بياخدوها
منهم ويصدروها
فيه ظلم اكتر من كدا
اه فيه
شركة الهند البريطانية فضلت شغالة
بالطريقة دي لحد ما الحكومة البريطانية
شمرت ايدها وقررت انها تحكم
المستعمرات البريطانية بنفسها مش من خلال
وسيط زي شركة الهند الشرقية
واللي تم تصفيتها بعد ما الشعب الهندي
عمل تمرد عليها سنة 1857
سيبك بقى من البلطجية بتوع
شركة الهند الشرقية
اللي كان كل همهم انهم يملوا كروشهم
احنا دلوقت بنتعامل كحكومة
يعني رجال دولة وناس مسؤولة بالفعل
عن شعب
وحتحس بمعاناة شعوب شبه القارة الهندية
اللي شربوا المر من شركة الهند الشرقية
اكيد المعاملة حتبقى مختلفة
وبالفعل المعاملة اختلفت
ولكن خليني اقول لك اختلفت ازاي
في سنة 1858 البريطانيين صفوا شركة
الهند الشرقية
واسسوا حاجة اسمها
 
او حكومة الراج
واللي كانت مهمتها انها تحكم الهند
بدل شركة الهند الشرقية
والحكومة دي كان بيراسها نائب معين
من التاج البريطاني
وتحديدا من ملكة بريطانيا وقتها
الملكة فيكتوريا
النائب دا كان هو وزير الدولة لشؤون الهند
في مجلس الوزراء البريطاني
المهم واحد من اهم قرارات حكومة الراج
هو اصدار حاجة اسمها
  
طب يعني ايه البتاعة دي
حقول لك
البريطانيين قالوا للهنود احنا مش حنعمل
زي شركة الهند الشرقية الوحشة
اللي كانت بتاخد منكم انتاجكم سواء
الصناعي او الزراعي برخص التراب
وتصدره مكانكم
احنا حنخليكم انتوا تصدروا بنفسكم
للخارج
منكم للمستوردين بدون وسيط
حلو اوي الكلام دا
الفخ فين بقى
ببساطة الهنود ايوا حيصدروا بضاعتهم
بنفسهم
لكن مش حياخدوا فلوس من المستوردين
مباشرة في ايدهم
هنا بقى يجي دور ال 
اي حد في العالم عاوز يستورد حاجة
من الهند
يروح للحكومة في لندن ويدفع هناك التمن
سواء في صورة دهب او استرليني
او اي عملة تانية
بعدها البريطانيين ما بيدوش الهنود حاجة
من الفلوس دي
امال بيدوهم ايه
بيدوهم ورق ما يسواش الحبر
المكتوب بيه اللي هو
  
علشان يروحوا يصرفوا عوائد التصدير
بتاعتهم من الهند
بالروبية الهندية
يعني الهنود بيصدروا بضايع العالم كله
محتاجها وبيندفع فيها دهب وعملة صعبة
وبياخدوا قصادها الروبية الهندية المحلية
في حين ان الدهب والعملة الصعبة
اللي هما التمن الحقيقي للصادرات الهندية
البريطانيين راقدين عليهم في لندن
فيه ظلم اكتر من كدا
اه فيه
خد الكبيرة بقى
الروبية اللي بتندفع للمصدرين الهنود دي
تفتكر البريطانيين بيجبوها منين
من الهنود نفسهم
البريطانيين كانوا عاملين بند في الميزانية
الهندية
علشان يغطوا من خلاله حاجة اسمها
النفقات المتكبدة في الخارج
وكانوا بيدفعوا للهنود تمن صادراتهم
من الفلوس المدرجة في البند دا
يعني كان بيدفعوا للهنود تمن صادراتهم
من فلوسهم
لان الميزانية كلها اصلا مصدر ايراداتها
الرئيسي هي الضرايب اللي الهنود بيدفعوها
دا نفس اللي كانت بتعمله شركة
الهند الشرقية ولكن بصورة مختلفة
شغل نصب و3 ورقات
فيه ظلم اكتر من كدا
اه فيه
اجمد كدا ما تفرهدش مني
لسه قدامنا حبة ظلم حلوين كمان
وهنا ضروري تركز معاي علشان خاطري اوي
في النقطة الفنية اللي جاية دي لانها
مفتاح فهم كل حاجة
والنقطة دي ناس كتير اوي يا اما بتجهلها
يا اما بتتجاهلها
كتير من النخب والاكاديميين البريطانيين
بيقولوا ان الهند خلال فترة الاستعمار
كانت عبء مالي على بريطانيا
طب ايه دليلك يا سيدي على الكلام دا
قال لك بص على الميزانية الهندية خلال فترة
الاستعمار
حتلاقي انها كانت في اغلب الوقت
بتعاني من عجز ومن ديون كتير
واحنا من كرم اخلاقنا كنا بنمول العجز دا
من اموال دافعي الضرايب البريطانيين
حلو اوي الكلام دا
تعالوا بقى مع بعض نفنطه على الترابيزة
ونشوف الى اي مدى الكلام دا دقيق
بص يا سيدي
البريطانيين سواء في مرحلة شركة
الهند الشرقية
او مرحلة حكومة الراج من بعدها
كانوا لما بياخدوا السلع الهندية زي الرز
والقماش ببلاش من الهند
ويروحوا يبيعوها سواء عن طريقهم
او عن طريق الهنود في بريطانيا او اوروبا
او امريكا
الفلوس دي كانت بتختفي من حتة
وبتسمع في حتة تانية
عوائد تصدير البضايع البريطانية المنهوبة
اللي هي على الورق مدفوع تمنها
لكنها في الحقيقة ببلاش
بتسمع او بتظهر في ال  
او الحساب الجاري بتاع بريطانيا
الحساب الجاري للي ما يعرفش منكم
هو الفرق ما بين الصادرات والواردات
بتاعة الدولة
الصادرات اكتر يبقى عندنا فائض
في الحساب الجاري
الواردات اكتر يبقى في عجز
دلوقت بقى لما انت تاخد مني ورادات
لبلدك اللي هي بريطانيا ببلاش
يبقى انت كدا بتوفر استرليني كنت حتدفعه
في الواردات دي
ولما تاخد مني بضاعة ببلاش
وتعيد تصديرها من بلدك يبقى انت كدا
بتزود من حصيلة صادراتك
زيادة الفلوس اللي بيحصلوها من الصادرات
ونقصان الفلوس اللي بيدفعوها في الواردات
في حالة لو عندك عجز في الحساب الجاري
حيقل
ولو عندك فائض حيزيد
ودا بالضبط اللي كان البريطانيين
بيعملوه مع الهند
البريطانيين من خلال شركة الهند الشرقية
كانوا بياخدوا الرز والملح والقطن الهندي
ويبيعوه في بريطانيا
اما المنسوجات الهندية فكانوا بيشحنوها
للموانئ الانكليزية ويخزنوها هناك
لحد ما يعيدوا تصديرها لاوروبا
ومنطقة الكاريبي
ما كانوش بيقدروا يدخلوها السوق البريطاني
لانه كان في حظر مفروض في انكلترا
على المنسوجات الاسيوية لحماية صناعة
المنسوجات المحلية
وبمناسبة النقطة دي
في نفس الوقت اللي كان البريطانيين
فارضين اجراءات حمائية لحماية عدد من
صناعاتهم الوطنية زي النسيج
كانوا على الناحية التانية متبعين سياسة الاغراق
للسوق الهندي
سوق ما لهوش صاحب بقى
ولا حد بيدافع عنه
لكن ما علينا
كدا احنا عرفنا الفلوس دي راحت فين
السؤال بقى دلوقت
الفلوس دي اختفت منين
اظن مش محتاجة فقاقة
الفلوس اللي البريطانيين اكلوها في بطنهم
لو فيه ذمة وضمير كانت المفروض تظهر
في الحساب الجاري بتاع الهند وبالتبعية
في الميزانية بتاعتهم
لكن الفلوس دي ما ظهرتش في مرحلة
شركة الهند الشرقية لان البريطانيين
ساعتها كانوا بيستولوا على الصادرات الهندية
ويبيعوها لحسابهم
وما ظهرتش برضو في مرحلة حكومة الراج
لان البريطانيين كانوا حارمين الهنود من ايرادات
صادراتهم
ومحتفظين بها في لندن وبيدوا الهنود
 ورق تواليت اسمه ال  
الهنود اتحرموا بشكل ظالم من عوائد صادراتهم
واجبروا على انهم يستلفوا من بريطانيا
بفوايد عالية
لان الفلوس اللي المفروض تدخل لهم
ما دخلتش
بياخدوا شوية اذون صرف من المجلس
اللي هي ال  
اللي ما لهاش لازمة
وبالتالي مضطرين يستلفوا غصب عنهم
علشان يعملوا بنية تحتية
خد عندك على سبيل المثال
الهنود احتاجوا في سبعينيات القرن ال 19
حوالي 24 مليون استرليني
علشان يعملوا مشاريع سكك حديدية وري
الفلوس دي ما كانتش معاهم
فاضطروا يروحوا يستلفوا باسعار فايدة خزعبلية
في حين انه في نفس الفترة
وتحديدا من 1862 ولحد 1879
الهنود كانوا محققين فائض صادرات سلعي
قيمته 170 مليون استرليني
دخل في خزاين البريطانيين في لندن
لو كانوا البريطانيين ادوا لهم
نص الفلوس دي بس او ربعها حتى
ما كانوش احتاجوا يستلفوا
وخد دي كمان معلش
فيبا ايير
في دراسة لها تحت عنوان
فائض الصادرات السلعية واذون المجلس
وديون الاسترليني
بتقول ان البريطانيين كانوا بيستخدموا
الدهب والعملات الاجنبية بتاعة البريطانيين
في اقراض البنوك في لندن
بفايدة رخيصة جدا توصل ل 2
وبنوك لندن على الناحية التانية
تاخد الفلوس دي وتقرضها بفايدة اعلى
وتكسب
واصحاب المال الحقيقيين مديونين
ومش لاقيين ياكلوا
في السجلات البريطانية الهنود دول عبء
وناس مش مكفية نفسها وبتستورد اكتر
ما بتصدر
لكن في الواقع الفلاحين والعمال الهنود فعليا
قدروا ينتجوا تاني اكبر فائض تجاري في العالم
لمدة 40 سنة على الاقل
بداية من اواخر القرن ال 19
وتحديدا من سنة 1890
الفلوس دي راحت فين
في كروش البريطانيين
اللي البريطانيين عملوه مع الهنود هو التعريف
الحرفي لل 
او استنزاف الثروة
علشان كدا اي محاولة لقياس مدى استفادة
بريطانيا من احتلالها لشبه القارة الهندية
او حجم الاستنزاف اللي حصل للمنطقة دي
لازم يتاخد في الحسبان النقطة بتاعة
الحساب الجاري دي
مين بقى يا ترى الشاطر اللي عمل كدا
ونبهني انا شخصيا للنقطة دي
اوتسا باتنايك استاذة الاقتصاد الهندية
السيدة المحترمة دي نشرت في 2017
ورقة عبقرية جدا بذلت فيها مجهود خرافي
تحت عنوان
اعادة النظر في الاستنزاف او التحويلات
من الهند الى بريطانيا في سياق الانتشار
العالمي للراسمالية
الورقة دي جامعة كولومبيا الامريكية
اعادت نشرها في 2018
المهم خلونا نقفز مباشرة لاستنتاجاتها
في نهاية الدراسة
بحسب الحسابات اللي اجرتها اوتسا
لقيمة الفلوس اللي بريطانيا نهبتها من الهند
من خلال تعديل قيمتها من لحظة سرقتها
لحد سنة 2016
باستخدام معدل فايدة قيمته 5 سنويا
فالبريطانيين حرموا الهنود من 8 تريليون
و226 مليار و771 مليون استرليني
في الفترة ما بين 1765 وسنة 1836
وبعدين سرقوا منهم 848 مليار
و25 مليون استرليني في الفترة ما بين
سنة 1837 وسنة 1900
وبعدين في الفترة ما بين 1901 و1919
قلبوهم في 105 مليار و400 مليون استرليني
واخيرا في الفترة ما بين 1922 و1938
حرموهم من 4 مليار و201 مليون استرليني
لما تجمع كل دا على بعض
منلاقي اننا بنتكلم تقريبا على 9 تريليون
و184 مليار و406 مليون استرليني
اتسرقوا من اول سنة 1765 لحد 1938
الرقم الضخم دا واللي بيعادل اضعاف
الناتج المحلي الاجمالي لبريطانيا
سواء النهار دا او في 2016
البروفيسورة اوتسا بتقول انه تقدير متحفظ
جدا
وبتاكد على ان الحجم الحقيقي
للاستنزاف البريطاني لثروات شبه القارة الهندية
لا يمكن قياسه
يعني بحسب كلامها
كل روبية اتسرقت من الهند لو كانت انفقت
داخل الاقتصاد كانت ولدت من 4 ل 5 اضعاف
قيمتها في صورة زيادة في الدخل
ومستويات توظيف داخل الاقتصاد
اوتسا رجعت بعدين عملت اعادة تقييم
لحجم الاستنزاف البريطاني لثروات الهند
بالتعاون مع الاقتصادي الهندي
برابهات بتناي
ونشرته في مجلة الامريكية
في فبراير 2021
المهم الاتنين قالوا
ان قيمة ما استنزفته بريطانيا من الهند
في الفترة ما بين 1765
وسنة 1900
لما يتم مراكمته لحد سنة 2020
قيمته توصل ل 648 تريليون دولار
ومش كدا بس
الهنود لو كانوا عندهم القدرة على انهم
يمسكوا في ايدهم احتياطيات النقد الاجنبي
اللي كانت لندن حرماهم منها
كانوا قدروا يستغلوها زي اليابانيين
في بناء نهضة صناعية
ولكن دا ما حصلش
وهنا حسال السؤال اللي انت اكيد زهقت منه
واللي اكيد متوقعه ومتوقع اجابته
وحتقوله قبلي دلوقت
هل فيه ظلم اكتر من كدا
اه فيه
لما يبقى واحد بيسرقك وبيمص دمك
وما عندوش حتى استعداد انه يرمي لك اللقمة
اللي تسد جوعك
في بداية اربعينيات القرن اللي فات
الهند عانت من ازمة غذاء شديدة بسبب
ان بريطانيا عمالة تستنزف محصول البلد
من الرز
اللي بتاخده وبتورده للخارج بمعرفتها
بحسب الوثائق اللي تم الافراج عنها بعدين
الهنود ترجوا رئيس الوزراء البريطاني
وينستون تشرشل
علشان يسيب لهم كميات كافية من الرز
اللي بينتجوه باديهم في ارضهم علشان
يسدوا جوعهم
دا غير ان مسؤولين في الحكومة البريطانية
حذروه من كارثة وشيكة
لكن تشرشل كبر دماغه والقى باللوم
على الهنود اللي مش لاقيين ياكلوا
وقال نصا هم اللي بيخلفوا زي الارانب
وهنا بتلاقي نفسك بشكل لا ارادي
بتسال سؤال منطقي ومهذب جدا
للسيد تشرشل
هو مال ابوك
دا محصولهم ودي فلوسهم وهم اولى بيهم
من اي حد
في النهاية تشرشل عمل اللي في دماغه
ومات 3 مليون هندي من الجوع سنة 1943
البلد دي حصل فيها كمية مجاعات
مات بسببها ملايين من الجوع
وهم في نفس الوقت كانوا عايشين
دولة غنية ولكن منهوبة
في السياق دا تقدر تفهم التعليقات الغاضبة
من الملايين حول العالم اللي يمكن يكونوا
مش متعاطفين قوي مع وفاة الملكة
اليزابيث الثانية
الملكلة اليزابيث معروف عنها انها شخص
هادي ولبق ومحترم لاقصى حد
وهدوء شخصيتها دا بالمناسبة
ساهم في صورة رومانسية غير حقيقية
في مخيلة ناس كتير عن الامبراطورية
البريطانية اللي الملكة الراحلة فضلت
على راسها لمدة 70 سنة
علشان كدا لما يجي حد يقول ان بريطانيا
عملت الهند او طورتها باي شكل
اقول له دا كلام غير دقيق
بالعكس الهند وغيرها من المستعمرات
البريطانية بثرواتها المنهوبة هي اللي
بنت بريطانيا وسبب رئيسي في الرخاء
اللي كتير من البريطانيين عايشين فيه
النهار دا
لكن دا شيء مش كل الناس تعرفه
واولهم البريطانيين
في سنة 2014 شركة يو غوف البريطانية
عملت استطلاع راي سالت فيه البريطانيين
سؤال بسيط جدا
تفتكروا الدول اللي بريطانيا استعمرتها
استفادت من الاستعمار في النهاية
او خرجت منه كسبانة
49 منهم قالوا اه
الدول دي كسبت من احتلالنا لهم
عالم عايشة في مية البطيخ
على العموم انا كدا خلصت كلامي
وكالعادة عندي سؤال لحضراتكم
الملكة الراحلة اليزابيث الثانية تجنبت
طول حياتها الاعتذار عن الجرايم
اللي ارتكبتها الامبراطورية البريطانية
سواء اللي حصلت في عهدها او قبلها
تفتكروا هل دا ممكن يتغير مع ابنها
الملك تشارلز
والسؤال الاهم بقى
هل الاعتذار دا لو حصل له قيمة فعلا
حتابع اجاباتكم في التعليقات
وبالمناسبة اسف ع الاطالة
وفي النهاية يا ريت لو عجبتكم الحلقة دي
اشتركوا في القناة
وما تنسوش تعملوا لايك وشير
واستنونا في حلقات جديدة باذن الله
سلام
