في اوائل التسعينيات الراي العام في البرازيل
كان مقلوب على الولايات المتحدة
ودا بعد ما تم رفع السرية عن تقرير امريكي
سري بيكشف ان الحكومة الامريكية كانت
بتستهدف خفض النمو السكاني في البلد
من خلال دعم عمليات التعقيم الجراحي للرجالة
والستات بحيث ما يخلفوش تاني
البلد كانت بتغلي والناس عاوزة تعرف
الحقيقة خصوصا بعد ما صحف محلية كبيرة
زي جورنال دي برازيليا وجورنال دو برازيل
تكلمت عن الموضوع
علشان كدا البرلمان البرازيلي عمل لجنة تحقيق
مشتركة بتضم كل الاحزاب
ووزارة الصحة البرازيلية هي كمان عملت
تحقيق حكومي
والنتايج كانت صادمة للجميع
اتضح ان ما يقرب من نص النساء البرازيليات
تم اجراء عمليات تعقيم لهن
في حين عمليات تعقيم الرجالة اللي كانت صفر
في منتصف التمانينيات زادت بسرعة الصاروخ
في سنين قليلة
اللي حصل في البرازيل دا
الامريكان كانوا مخططين انه يحصل
في 12 دولة تانية من ضمنهم دولة عربية
وقبل ما دماغك توديك بعيد فخليني اقول لك
ان احنا هنا ما بنتكلمش على نظرية مؤامرة
احنا بنتكلم على وقائع حصلت بتدلل عليها
وثائق رسمية موجودة في السجلات الرسمية
للحكومة الامريكية اي حد فيكم يقدر
يطلع عليها
الوثائق دي بعضكم يمكن عمره ما سمع عنها
قبل كدا ولا يعرف بوجودها
ولكن دا مش معناه ان الوثائق دي مش
موجودة او ان الوقائع دي ما حصلتش
واهم الوثائق دي هي المذكرة الصادرة عن
مجلس الامن القومي الامريكي سنة 1974
تحت عنوان مذكرة دراسة الامن القومي 200
والمشهورة جدا باسم ان اس ام 200
المذكرة دي مكونة من 198 صفحة وفضلت
سنين طويلة مصنفة تحت بند سري للغاية
وسر اهميتها بيكمن في انه تم اعدادها
بناء على طلب مباشر من رئيس
الولايات المتحدة
واللي اشرف على اعدادها هو هنري كيسنجر
عراب السياسة الامريكية بنفسه
ايه بقى هي حكاية مذكرة ان اس ام 200
ايه هو سر اهميتها ومكمن خطورتها
وليه المذكرة دي تصنفت تحت بند
سري للغاية
وايه هي وجهة نظر الامريكان في ضرورة
تقليل عدد السكان في الدول النامية
زي البرازيل
من الاخر كدا الامريكان عاوزين يقللوا سكان
دول تانية ليه
وايه علاقة دا بالصراع على موارد الكوكب
وازاي الولايات المتحدة ربطت المساعدات
التنموية ببرامج الاجهاض والتعقيم
والسؤال الاهم بقى
ايه اللي حصل في البرازيل
ازاي تم تعقيم جزء كبير من الشعب دا في لمح
البصر ومن غير ما حد يحس
دا جزء من اللي هندردش فيه مع بعض
في حلقة النهار دا
انا اشرف ابراهيم ودا المخبر الاقتصادي
في سنة 1974 الرئيس الامريكي
ريتشارد نيكسون طلب من مستشاره للامن
القومي هنري كيسنجر انه يعمل تحليل
لمشكلة الزيادة السكانية على مستوى العالم
وازاي ارتفاع عدد السكان خصوصا في
البلدان النامية والفقيرة ممكن يؤثر على الامن
القومي الامريكي
وطلب منه انه يقترح ازاي ممكن امريكا تتعامل
مع المشكلة دي
ويقدم له استنتاجاته في تقرير سري
كيسنجر ما كدبش خبر وفي 24 ابريل
سنة 1974
بعت التوجيه الموجود قدامكم على الشاشة دا
 200
او مذكرة دراسة الامن القومي 200
في التوجيه دا كيسنجر بيخاطب وزير
الدفاع الامريكي ووزير الزراعة
ومدير ال  ونائب وزير الخارجية
ومدير الوكالة الامريكية للتنمية الدولية
وبيقول لهم فيه الرئيس يا جماعة طلب اننا
نعمل له دراسة عن تداعيات النمو السكاني
العالمي على امن الولايات المتحدة
ومصالحها الخارجية
المحترمين دول قعدوا تقريبا 7 شهور يعملوا
الدراسة اللي تصنفت على انها مذكرة سرية
او 
وقدموها للرئيس ولمجلس الامن القومي
سنة 1974
وخليني اديك ملخص سريع لابرز المعلومات
اللي كيسنجر عرضها في ال ان اس ام 200
كيسنجر بيقول في المذكرة ان موقع معظم
الاحتياطيات العالمية المعروفة من المعادن
واللي بتعتمد عليها معظم المناطق الصناعية
بتيجي من البلدان النامية اللي عدد سكانها بيزيد
الدول النامية دي لما عدد سكانها يزيد
احتياجاتها هتزيد من ناحية
ومن ناحية تانية هتزيد احتمالية تعرضها
لاضطرابات سياسية واقتصادية
ودا لو حصل هيؤثر على قدرتنا على الوصول
لاحتياجاتنا من المعادن في الدول دي
والمعادن او المواد الخام بشكل عام مهمة جدا
بالنسبة لاقتصادنا
احنا دولة صناعية كبيرة واحتياجاتنا بتتجاوز
اي حد
الولايات المتحدة على حسب كلام كيسنجر
في المذكرة كانت بتضم في الوقت دا 6
من سكان العالم وفي نفس الوقت بتستهلك
تلت موارد العالم
يعني استهلاكها يتجاوز بكتير مواردها الخاصة
وبتعتمد بشكل كبير على الموارد اللي بتقدر
تحط يدها عليها من اماكن تانية في العالم
طب ايه الحل اللي بتقترحه يا عم كيسنجر
لحل الورطة دي
ايه رايك مثلا لو امريكا ساعدت الدول اقتصاديا
بحيث تقدر تحافظ على استقرارها الاقتصادي
والسياسي بدون ما تضطر انها تحجم نموها
السكاني او تتبنى سياسة سكانية متطرفة
فكرة كويسة مش كدا
الامريكان في المذكرة قالوا لا
احنا عندنا حل اذكى هيجيب من الاخر
وهو اننا نخلي الناس في الدول دي تقطع
الخلف اصلا بحيث يقل عدد السكان والضغط
على الموارد الطبيعية اللي الكل بيتخانق
عليها يقل
وبالتالي فرصة امريكا في انها تحصل
على احتياجاتها من الموارد دي تزيد
خصوصا وانه بعد الحرب العالمية التانية حصل
تحول ديموغرافي كبير ومهم
معدلات الخصوبة في الغرب قلت بالتزامن
مع انخفاض معدل الوفيات
في نفس الوقت على الناحية التانية معدلات
الوفيات في البلدان الفقيرة قلت بنسبة كبيرة
بسبب تطور اساليب الطب وفي نفس الوقت
معدلات الخصوبة عندهم عالية جدا
بالمقارنة مع الغرب
طب برضو ايه الحل
هقول لك
اللي كان بيقترحه كيسنجر باختصار هو ان
الولايات المتحدة لازم تدعم وتروج كل انواع
البرامج اللي بتهدف للحد من النمو
السكاني سواء بشكل مباشر او غير مباشر
في الدول النامية
 ودا بهدف ان النمو السكاني العالمي يقل
بواقع 500 مليون شخص على سنة 20
وبواقع 3 مليار بني ادم على سنة 2050
في فقرة مهمة من الفقرات الواردة في
المذكرة كيسنجر بيقول نصا
يجب ان تشمل استراتيجية الولايات المتحدة
الانشطة القادرة على احداث اختراقات كبيرة
في المشاكل الرئيسية التي تعيق تحقيق
اهداف مكافحة الخصوبة
على سبيل المثال ان تطوير وسائل ابسط
واكثر فعالية لمنع الحمل من خلال
البحوث الطبية سيفيد جميع البلدان التي تواجه
مشكلة النمو السكاني
المذكرة اقترحت زيادة الانفاق الامريكي
على الابحاث المتعلقة بالخصوبة ووسائل منع
الحمل على مدار 3 سنين لحد ما يوصل الانفاق
السنوي على الابحاث دي ل 100 مليون دولار
وفي السياق دا المذكرة اقترحت مجالات بعينها
من بينها مثلا
موانع الحمل الفموية
وموانع الحمل القابلة للحقن
وطرق ووسائل تعقيم الرجال والنساء
وفي التلت الاخير خالص من المذكرة
تكلموا عن حق الاجهاض وضرورة اتاحته
مش بس لاسباب صحية وانما كمان
لاسباب اجتماعية
وفي السياق دا اشار للعبارة التالية
باعتبارها حقيقة
بيقول ايه بقى
لم يقم اي بلد بتخفيض نموه السكاني دون
اللجوء الى الاجهاض
ماشي يا عم
طب مين الدول اللي عليها العين
او مين هي اكتر الدول اللي الولايات المتحدة
شايفة انها ضروري تحجم نموها السكاني
13 دولة
وخلينا نذكرهم بنفس ترتيب ذكرهم
في المذكرة
بنتكلم على الهند وبنغلاديش وباكستان
ونيجيريا والمكسيك واندونيسيا والبرازيل
والفلبين وتايلاند ومصر وتركيا
واثيوبيا وكولومبيا
الدول دي بحسب المذكرة كانت مسؤولة
ساعتها عن 47 من الزيادة السكانية
في العالم
وسبب اختيار ال 13 دولة دول بالذات بحسب
كلام كيسنجر هو ان الولايات المتحدة لها
مصالح سياسية واستراتيجية فيها
طب فرضنا الدول دي رفضت تنفيذ اي
اجراءات للحد من نموها السكاني
وهي غالبا هترفض اصلا
هنا بقى كيسنجر بيرد علينا من خلال سؤال
خبيث وجهه للرئيس الامريكي في المذكرة
علشان ياخده في اعتباره
السؤال بيقول هل الولايات المتحدة مستعدة
لترشيد او تقليل المساعدات الغذائية للشعوب
اللي هتعجز او هترفض السيطرة على
نموها السكاني
السؤال دا والمذكرة كلها كان المفروض
نيكسون هو اللي يقراها
لكنه يا عين امه ما لحقش
تورط في فضيحة ووترغيت واضطر يستقيل
ويترك منصبه في اغسطس سنة 1974
يعني قبل 3 شهور من انتهاء الدراسة
بتاعة كيسنجر
ناس كتير متخيلة ان خطة ان اس ام 200
ماتت من قبل ما تتولد بمجرد خروج
نيكسون من البيت الابيض
خصوصا وان خليفته جيرالد فورد اعتمد
سياسة سكانية تانية اسمها
ان اس دي ام  314
  
 314
او مذكرة قرار الامن القومي 314
لكن دا مش صحيح
لو بصيت على القرار التنفيذي ان اس دي ام  314
الصادر في نوفمبر سنة 1975 هنلاحظ في اول
فقرة العبارة التالية مكتوبة
ان الرئيس يدعم السياسات المقترحة في
الملخص التنفيذي لمذكرة دراسة
الامن القومي ان اس ام 200
يعني باختصار ان اس دي ام 314 كانت مجرد
امر تنفيذي من فورد للسياسات المقترحة
في ان اس ام 200 واللي كانت بتدور
حوالين دعم وترويج اساليب منع الحمل
بكل اشكالها
من اول الحباية لحد العملية الجراحية
اللي ممكن تخلي الواحد او الواحدة يقطع
الخلف للابد
والكلام هنا بالمناسبة مش عن تنظيم النسل
وانما عن الحد من النمو السكاني او حتى
تقليل عدد السكان بشكل عام
المهم بقرار فورد بدات رحلة تنفيذ اقتراحات
كيسنجر في ال ان اس ام 200
انا قلت لكم من شوية ان الخطة كانت
بتستهدف 13 دولة
لكن في نفس الوقت ما فيش معلومات
مؤكدة عن هوية الدول اللي تم حثها
سواء بشكل مباشر او غير مباشر على تبني
او تنفيذ سياسات هدفها الحد من
النمو السكاني
الضحية الوحيدة المؤكدة لخطة
ان اس ام 200
بتاعة كيسنجر بحسب شواهد كتير هي البرازيل
بعد 14 سنة من البدء في تنفيذها بقرار من
الرئيس فورد وتحديدا في يوليو سنة 1989
البيت الابيض اضطر انه يرفع السرية
عن مذكرة الامن القومي ان اس ام 200
بعد مطالبات له بالالتزام بقانون حرية
المعلومات الامريكي
 
لما المذكرة اتكشفت واتضح ان اسم
البرازيل فيها
الراي العام في البرازيل هاج خصوصا
وان كان فيه شواهد كتير جدا تقلق
بخصوص معدل النمو السكاني في البرازيل
على سبيل المثال البرازيليين من قبل
رفع السرية عن المذكرة الامريكية كانوا
ملاحظين ان فيه تراجع واضح في النمو
السكاني عندهم
وكان دايما اقل من التوقعات الحكومية
المهم لما الكلام كتر على ال ان اس ام 200
الكونغرس البرازيلي فتح تحقيق موسع
برعاية 165 نائب علشان يقف على حقيقة
تورط الولايات المتحدة في انشطة الحد
من النمو السكاني في البرازيل وخصوصا
عمليات التعقيم
بحسب التحقيقات البرازيلية اتضح ان فيه انتشار
ساحق وممارسات عشوائية لعمليات التعقيم
في البلد
ودا تم برعاية مجموعة متنوعة من المنظمات
والوكالات زي الاتحاد الدولي لتنظيم الاسرة
والفرع البرازيلي بتاعه اللي هو
الجمعية البرازيلية لرعاية الاسرة وصندوق
باثفايندر الامريكي ومنظمة فاميلي هيلث
وكل البرامج اللي نفذتها المنظمات دي
كانت برعاية وتمويل الوكالة الامريكية
للتنمية الدولية

بحسب تصريحات وزير الصحة البرازيلي
الدكتور السيني غويرا
في مارس سنة 1991 السيني رمى قنبلة
على الراي العام البرازيلي لما صرح وقال
انه تم تعقيم 20 مليون امراة برازيلية
تعقيم السيدات دي حرم البرازيل من حوالي
30 مليون نسمة
الكارثة الاكبر كشفها المسح الوطني للتركيبة
السكانية اللي عملته وزارة الصحة البرازيلية
سنة 1996
في المسح دا اتضح انه تم تعقيم 44 من
النساء البرازيليات اللي اعمارهم بتتراوح
ما بين 14 و55 سنة
خمس اللي تم تعقيمهم كان سنهم تحت
ال 25 سنة
التعقيم الجراحي دا كان بيتم من خلال عملية
اسمها اللي بيتم من خلالها
ربط او قطع قناة فالوب تماما عند الست
علشان تمنع انتقال البويضات للرحم
وهنا ضروري ناخد بالنا
العمليات دي السيدات البرازيليات كانت بتقوم
بها غالبا بشكل طوعي تماما
باختيارهم يعني
دور المؤسسات اللي الحكومة اتهمتها كان
بيتلخص في تسهيل العمليات دي واتاحتها
وحشو دماغ الستات بفوايدها وباضرار
ومشاكل الخلفة واللي عايزينها
وبالمناسبة فيه مشاهد ولقطات حقيقية
للعمليات دي
مش عارف هنعرف نعرض بعضها وللا لا
لكن عموما هتلاقوها في فيلم وثائقي على
اليوتيوب من انتاج الوكالة الامريكية للتنمية
الدولية اسمه
السكان التحدي والاستجابة
تفرجوا عليه
المهم رجالة البرازيل هم كمان نابهم من
الحب جانب
يعني ظهرت برضو في البرازيل خلال اواخر
التمانينيات عمليات تعقيم للرجالة
من خلال اجراء جراحي اسمه 
او قطع القناة المنوية
في سنة 1984 كان عدد العمليات دي
في البرازيل صفر
على سنة 1991 الوضع تغير ووصل عدد
الرجالة اللي عملوا استئصال للحبل المنوي
في السنة ل 489 راجل
المهم البرازيليين بعد ما اتشالوا واتحطوا
وشتموا امريكا واللي يجي منها
رفضوا يمنعوا عمليات التعقيم تماما
وانما قرروا تنظيمها
لحد النهار دا عمليات التعقيم للرجالة والستات
موجودة في البرازيل
والقضاء في بعض الاحيان بيستخدمها
كوسيلة لمعاقبة البعض
بس يا سيدي
هي دي كدا قصة مذكرة ان اس ام 200
باختصار وحكاية البرازيل معها
بالمناسبة اللي حابب منكم يطلع على النسخة
الكاملة لمذكرة الامن القومي الامريكي
هيلاقيها متاحة على موقع الوكالة
الامريكية للتنمية الدولية
لحد هنا انا خلصت كلامي
وكالعادة عندي سؤال لحضراتكم
النهاردا فيه دول كتير في العالم
بتعاني من مشكلتين عكس بعض
فيه دول عندها مشكلة مع النمو السكاني
المرتفع
وفيه دول تانية عندها ازمة مع انهيار
معدلات الخصوبة
برايك اي واحدة فيهم هي المشكلة الاخطر
هتابع اجاباتكم في التعليقات
وفي النهاية يا ريت لو عجبتك الحلقة دي
وحابب تشوفنا تاني
اشترك في القناة
واستنانا في حلقات جديدة باذن الله
سلام
