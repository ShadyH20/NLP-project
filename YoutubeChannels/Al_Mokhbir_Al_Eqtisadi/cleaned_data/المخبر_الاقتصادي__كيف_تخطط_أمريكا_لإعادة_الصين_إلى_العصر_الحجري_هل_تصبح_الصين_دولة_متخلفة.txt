عملوها في هواوي وعملوها في روسيا
والدور دلوقت جه على الصين كلها
الامريكان لاول مرة في تاريخهم بيهاجموا
الصينيين بالشكل العنيف دا
والهدف الرئيسي من هجومهم الاخير
هو قطاع التكنولوجيا الصيني
اللي امريكا مش عاوزة تعطله او تعرقل
تقدمه وانما عاوزة ترجعه لورا 50 سنة
على الاقل
العضو المنتدب لبنك الاستثمار الصيني
 
بيقول لفايننشال تايمز
ان الاجراءات الامريكية الاخيرة هترجع
الشركات الصينية للعصر الحجري
باختصار دونالد ترمب دمر هواوي 
فخر قطاع التكنولوجيا الصيني
وجو بايدن جاي النهار دا عاوز يقضي على
قطاع التكنولوجيا الصيني بالكامل
ويخلي الصين تعيش طول عمرها معتمدة على
التكنولوجيا الامريكية زيها زي روسيا
في سبتمبر اللي فات جاك سوليفان مستشار
الامن القومي الامريكي طلع اتريق على روسيا
بعدما امريكا منعتها من الحصول على
احتياجاتها من اشباه الموصلات وهددت اي حد
يبيع لها شريحة بربع جنيه
وقال نصا الروس دلوقت بيشغلوا الدبابات
بتاعتهم بالرقائق الالكترونية بتاعة
غسالات الصحون
لكن اللي الامريكان عملوه في الروس لا يقارن
ابدا باللي هيبدؤوا يعملوه في الصين اعتبارا
من 21 اكتوبر 2022
في السنين الاخيرة الطموحات التكنولوجية
للصين كانت بتخلي المفكرين الاستراتيجيين
في الولايات المتحدة ما يناموش الليل بسبب
خوفهم من وصول بكين لمرحلة الهيمنة واللي
كانوا شايفينها مسالة وقت
علشان كدا الامريكان قرروا يجيبوا من الاخر
ويخلصوا من وجع الدماغ دا من خلال
شن عملية اغتيال واضحة للقدرات
التكنولوجية الصينية
تم الاعلان عن تفاصيلها في بداية اكتوبر
لكن في نفس الوقت اللي الرئيس الامريكي
بيشن فيه هجوم كاسح على قطاع التكنولوجيا
في الصين
الرئيس الصيني بيتحداه وطلع بعدها بايام بيؤكد
ان الصين هتنتصر
ايه بقى اللي بيحصل بالضبط
وايه هي تفاصيل الخطة الامريكية لتدمير قطاع
التكنولوجيا الصيني
وليه الخطة دي قلبت العالم كله
وازاي امريكا هتجبر الكل امريكي وغير
امريكي على الالتزام بالاجراءات اللي
فرضتها ولسه هتفرضها على الصين
وازاي الصين ممكن تتحدى الامريكان
وتواجه عقوباتهم
دا جزء من اللي هندردش فيه مع بعض
في حلقة النهار دا
انا اشرف ابراهيم ودا المخبر الاقتصادي
في 12 اكتوبر 2022 الولايات المتحدة
نشرت اخيرا وبعد طول انتظار 
النسخة الاحدث من استراتيجيتها للامن القومي
او 
ودا بعدما الرئيس الامريكي جو بايدن
وقع عليها
المهم في التقرير دا بايدن بيوصف جمهورية
الصين الشعبية باعتبارها التحدي الجيوسياسي
الاكثر اهمية بالنسبة لامريكا
وقال كمان على فكرة بقى
انا الادارة بتاعتي فاهمة كويس جدا ان الصين
عندها النية والقدرة المتزايدة على اعادة
تشكيل النظام الدولي لصالحها
الكلام الموجود في التقرير دا واللي فيه
هجوم مباشر على الصين ما كانش
مفاجئ لاي حد متابع للي بيجرى بين البلدين
مؤخرا
ودا ببساطة لان التقرير المهم دا صدر
بعد 5 ايام بس من استهداف ادارة بايدن
لقطاع التكنولوجيا الصيني باجراءات تصعيدية
غير مسبوقة
في 7 اكتوبر اللي فات مكتب الصناعة والامن

التابع لوزارة التجارة الامريكية اصدر مجموعة
من اللوائح اللي بتهدف لتقييد قدرة الصين
على شراء وتصنيع الرقائق الالكترونية
المتقدمة
من الاخر كدا اللوائح دي هدفها ان الصين
تتمنع من شرا رقائق الكترونية متطورة
وفي نفس الوقت تتمنع حتى من تصنيعها
عندها
من الاخر كدا الامريكان بيقولوا للصينيين
من خلال اللوائح دي
لا هنخليكم تعرفوا تشتروا
ولا حتى تصنعوا عندكم
ومش هتوصلكم شريحة متطورة غير
باذن مسبق مننا
ودا معناه حرمان الصين بشكل كامل من
الرقائق الالكترونية اللي داخلة في تشغيل
كل حاجة من اول الصاروخ لحد الغسالة
طب ازاي الامريكيين هيعملوا دا
يعني ازاي ممكن يقطعوا الماية والنور
بالشكل دا على دولة كبيرة زي الصين
في قطاع ضخم وعالمي زي اشباه الموصلات
في حين ان الامريكيين اصلا مش هما
اكبر منتج لاشباه الموصلات في العالم
هقول لك
اولا امريكا بالفعل مش بتسيطر على صناعة
الرقائق الالكترونية او صناعة اشباه الموصلات
العالمية بشكل عام
وكلنا شفنا خيبتها التقيلة خلال ازمة
كورونا وتعطل كتير من شركاتها ومصانعها
بسبب نقص الرقائق الالكترونية اللي
حليفتها تايوان هي رقم 1 في تصنيعها
ولكن برغم كدا الرئيس الامريكي يقدر يسوق
صناعة اشباه الموصلات العالمية كلها
على بعضها
ويتحكم فيها وهو قاعد في مكتبه
ودا ببساطة لان بلده بتسيطر على اكتر الاجزاء
حساسية واهمية في سلسلة التوريد بتاعة
اشباه الموصلات
وانا هنا بتكلم على ال 
او نقاط الاختناق الموجودة في سلسلة التوريد
الخاصة باشباه الموصلات
وقبل ما اكمل كلامي وعلشان تاخد بالك
من معنى كلمة نقطة اختناق خليني اضرب لك
مثال بسيط
النهار دا اكبر شركات الادوية والمستحضرات
الصيدلانية في العالم معظمها شركات امريكية
والشركات دي ممكن الصين توقف حالها
بكرة الصبح لو حبت
ودا هيكون من خلال استغلال سيطرتها
على صناعة المواد الفعالة العالمية
الصينيين هما ملوك تصنيع المواد الفعالة اللي
داخلة في كل الادوية
وبالتالي المواد الفعالة في الحالة دي بقت
نقطة اختناق في سلسلة التوريد بتاعة صناعة
الادوية
لو الصين ضغطت على النقطة دي
تخنق الصناعة وتزعلنا كلنا واولنا الامريكان
نفس الفكرة في صناعة اشباه الموصلات
بصوا يا جماعة صناعة اشباه الموصلات
فيها بشكل اساسي 4 نقاط اختناق
الضغط على اي واحدة فيهم يخنق سلسلة
التوريد كلها
امريكا بقى من خلال اللوائح اللي فرضتها
ضد الصين في 7 اكتوبر واللي المفروض
انها تكون كلها دخلت حيز التنفيذ في 21 اكتوبر
بتستغل سيطرتها على نقاط الاختناق دي
وخلينا ناخدهم واحدة بالترتيب علشان
تاخد بالك ازاي الامريكان مش عاوزين يسيبوا
للصينيين اي ثغرة يعدوا منها
اول حاجة اللوايح الجديدة اللي بتحاول تعملها
هي خنق صناعة الذكاء الاصطناعي الصينية
من خلال منع الصين من الوصول للرقائق
الالكترونية المتطورة اللي بيتم استخدامها
في تطبيقات الذكاء الاصطناعي
الامريكان والصينيين فاهمين كويس جدا ان
تكنولوجيا الذكاء الاصطناعي هتحدد في
المستقبل ميزان القوة العسكرية والاقتصادية
اللي هيسبق في الذكاء الاصطناعي هيتفوق
على التاني عسكريا واقتصاديا
الامريكان لحد وقت قريب كانوا بيمنعوا بيع
الرقائق المتطورة للكيانات التابعة 
للجيش الصيني
وكانوا بيسمحوا بيها للشركات التجارية
الصينية بشكل طبيعي
ولكن مؤخرا اكتشفوا ان دي سياسة فاشلة
ما بتمنعش الجيش الصيني من انه يحط ايده
على الرقائق دي في النهاية
ودا ببساطة لان الشركات الصينية الخاصة
والجيش الصيني زيتهم في دقيقهم
في الاخر
يعني اللي يدخل جيب اي شركة خاصة صينية
كانه دخل جيب الجيش الصيني بالضبط
على سبيل المثال في 2015
الرئيس الامريكي السابق باراك اوباما منع
شركة انتل الامريكية من انها تبيع
شرايحها المتطورة المعروفة باسم زيون
لصالح مراكز الابحاث المرتبطة بالجيش الصيني
زي الجامعة الوطنية لتكنولوجيا الدفاع 
والشركة فعلا توقفت عن بيع الرقائق دي
للجيش الصيني والجهات المرتبطة بيه
بس هل دا معناه ان الجيش الصيني
ما قدرش يوصل للشرايح دي بعدما قرار
اوباما دخل حيز التنفيذ
طبعا لا
النهار دا وانا بكلمكم كتير من الحواسيب
العملاقة التابعة للجيش الصيني شغالة باحدث
واكبر شرايح زيون بتاعة انتل
ازاي الصين حطت ايدها على الشرايح دي
باختصار من خلال شركاتها التجارية الخاصة
واللي بعضها وهمي واللي راحت تشتري
من انتل الشرايح على انها بتشتريها لنفسها
مش للجيش
علشان كدا الامريكان في اللوايح الاخيرة
قال لك ما حدش يبيع شرايح متطورة
للصين كلها من بابها
لا جيش ولا شركات لان الاتنين
في النهاية واحد
والكلام دا موجه بشكل اساسي للعالم كله
مش للشركات الامريكية بس
طب افترضنا الصين قالت للامريكان مش
عاوزين منكم ولا من غيركم حاجة
احنا هنصمم الشرايح بتاعتنا بنفسنا
وهنصنعها عند الغير
دا كلام لطيف جدا
وهياخدنا لنقطة الاختناق التانية اللي الامريكيين
بيسيطروا عليها
خليني اقول لك ان الامريكان كانوا
عارفين ان الصينيين هيفكروا في الحركة دي
علشان كدا سبقوهم وقطعوا عليهم
الخطوة دي من خلال ادراج بند في اللوايح
الجديدة بيمنع الشركات اللي بتملك برامج
التصميم بتاعة الرقائق الالكترونية انها
تبيع البرامج دي للصين
الحركة دي عملوها في مين لو تفتكروا
في هواوي
علشان كدا ضروري تشوفوا حلقة هواوي
اختفت فين
لان موضوعها مرتبط باللي بنحكي فيه دا
المهم زي ما قلت لكم قبل كدا في
حلقة هواوي
فيه 4 شركات امريكية بتسيطر على صناعة
السوفت وير المستخدم في تصميم
الرقائق الالكترونية
الشركات دي بقت ممنوعة النهار دا من
انها تبيع للصين السوفت وير بتاع تصميم
الرقائق والمعروف باسم نظم التصميم
الالكتروني الالي
او 
والمعروف اختصارا باسم 
الصينيين عندهم تقريبا 28 شركة شغالة
في تصميم الرقائق الالكترونية
الشركات دي من هنا ورايح هتتمنع
من استخدام انظمة ال  او السوفت وير
الامريكي بتاع التصميم
وبالتالي الشركات دي حالها هيوقف
واحد هيقول لي طب مش ممكن الصينيين
يقرصنوا البرامج دي او يحصلوا عليها
بشكل غير قانوني ويصمموا عليها
الحتة دي ما عدتش على الامريكان
وزارة التجارة الامريكية قالت في اللوايح
الجديدة اي شركة في العالم هتصنع للصين
تصميم لشريحة متطورة معمول باستخدام
سوفت وير امريكي هتتعاقب من خلال انها
تتمنع من الحصول على الات تصنيع الرقائق
وخد الكبيرة بقى
الكلام دا بينطبق كمان حتى على برامج
التصميم اللي الشركات الصينية اشترتها
بشكل شرعي قبل اللوايح الاخيرة
طيب هل فيه بدايل لبرامج التصميم
بتاعة امريكا
فعليا لا
من الصعب جدا انك تلاقي اي شريحة
او رقاقة الكترونية متطورة في العالم
مش مستخدم في تصميمها سوفت وير
امريكي
دا معناه ان ال 28 شركة اللي شغالين
في مجال تصميم الرقائق الالكترونية في
الصين حالهم هيقف تماما وهيقفلوا
طب ايه رايك لو الصينيين قرروا يقرصنوا
برامج التصميم الامريكية
ولكن بدل ما يروحوا يصنعوا عند الغير يصنعوا
بنفسهم
حلو الكلام دا بس علشان تصنع رقائق
هتحتاج الالات والمعدات المتطورة جدا
اللي بتصنع الرقائق
هل الصين تقدر تحط ايدها على المعدات دي
مع الاسف مضطر اقول لك ان الامريكيين
عاملين حساب الحركة دي كمان في
اللوايح الجديدة
لانهم متوقعين دا من الصين برضو
الامريكان استغلوا سيطرتهم على نقطة
الاختناق التالتة في سلسلة توريد اشباه
الموصلات وهي سيطرتهم على سوق معدات
والات تصنيع الرقائق الالكترونية
فيه 5 شركات في العالم بتسيطر على
سوق الات تصنيع اشباه الموصلات
والشركات دي هي  الهولندية
و  اليابانية
وابلايد ماتيريالز الامريكية
و  الامريكية
و الامريكية
الشركات دي النهار دا بقت ممنوعة انها
تبيع المعدات والالات المستخدمة في تصنيع
الرقائق الالكترونية المتطورة للصين
وقبل ما اكمل واحد هيقول لي هو ايه
علاقة  الهولندية
و  اليابانية بالموضوع
هما الامريكان ليهم حكم عليهم علشان
يقولوا لهم يبيعوا لمين وما يبيعوش لمين
اقول لك اه
الامريكان ليهم ونص كمان
باختصار  و  الاتنين
بيستخدموا تكنولوجيا امريكية في تصنيع
الالات والمعدات بتاعة اشباه الموصلات
ودا وفق قاعدة المنتج الاجنبي المباشر
 اللي الامريكان حاطينها
القاعدة دي بتديهم الحق في انهم يتحكموا
في الشركات دي والاتخن منها
بالمناسبة هبقى اكلمكم في حلقة لوحدها
عن القاعدة دي بالتحديد
لانها عاملة زي الكرباج اللي امريكا
تقدر تجلد بيه اتخن دولة في العالم لو حبت
لو حابين نعمل الحلقة دي عرفوني
في التعليقات
المهم خلونا نرجع بس للقيود اللي الامريكان
فرضوها على الشركات اللي بتصنع الات
ومعدات تصنيع اشباه الموصلات
اللوايح الجديدة بتستهدف بشكل اساسي
3 انواع من الرقائق الالكترونية
اول حاجة هي الشرايح المنطقية
او ال  
دلوقت ما ينفعش اي شركة في العالم تروح
تبيع للصين اي الة او معدة بتستخدم
في تصنيع الشرائح المنطقية ال 16 نانومتر
والاعلى منها بدون ما تاخد ترخيص مسبق
من وزارة التجارة الامريكية
طبعا اللي متابعني اكيد فاهم النقطة دي
بس خليني اوضحها برضو
كلما عدد النانومتر في الشريحة قل
كلما كانت الشريحة دي متقدمة
المهم خدوا بالكم هنا من نقطة خطيرة جدا
الصين بقى لها 3 سنين وتحديدا من 2019
بتصنع بالفعل من خلال شركتها 
الشرائح ال 14 نانومتر
ودي شرايح اعلى من الشرايح
ال 16 نانومتر
اللي الامريكان دلوقت بيمنعوا اي شركة
انها تبيع للصين معدة بتصنعها هي
او الاعلى منها
دلوقت بقى ايه هو موقف الشرايح
ال 14 نانومتر اللي الصينيين بيصنعوها اصلا
هقول لك
اولا الصين بما انها بتصنع ال 14 نانومتر
يبقى هي بالتاكيد عندها المعدات اللي بتصنعها
دا شيء منطقي صح
لكن كونها بتمتلك المعدات دي مش معناه
انها هتقدر طول الوقت تستخدمها في الانتاج
وعلشان اوضح لك خليني اضرب لك مثال
النهار دا اي شركة طيران في العالم اسطول
الطيارات بتاعها مش هيخرج عن طيارات
بوينج الامريكية او ايرباص الاوروبية
انت كشركة طيران سواء اشتريت الطيارة
من بوينج او ايرباص فانت مش
بتشتريها وتروح لحالك كدا
لا
انت بتعمل معاهم عقود للصيانة لانه دي
طياراتهم وما حدش يعرف يعمل لها صيانة
او يصلحها غيرهم
لو فرضنا ان بوينج او ايرباص حد منهم
جه بكرة الصبح مزاجه مش رايق وقال لك
مش هنعمل لك صيانة للطيارة
فانت ساعتها مش هتقدر تحرك الطيارة من
على الارض ومش هتعرف تستخدمها
رغم انها ملكك
نفس الفكرة في صناعة اشباه الموصلات
شركات تصنيع المعدات زي 
الهولندية وغيرها
لما بتبيع اي خط انتاج فهي في نفس الوقت
مسؤولة عن صيانته
لو امتنعت الشركة دي عن صيانته لاي سبب
الخط هيقف
مشكلة الصين بقى
هي ان شرايحها الاكثر تقدما النهار دا
اللي هي ال 14 نانومتر بتنطبق عليها
اللوايح الجديدة بتاعة الامريكان اللي
تخص المعدات
ودي طبعا مش صدفة
الامريكان بموجب اللوايح بتاعة وزارة
التجارة ممكن يمنعوا شركات تصنيع المعدات
انها تعمل صيانة لخطوط شرايح
ال 14 نانومتر الصينية
الامريكان لو رفضوا يدوا للشركة المصنعة
للالات الاذن بالصيانة
كدا خطوط ال 14 نانومتر بتاعة الصين
هتبقى برا الخدمة قريب وبكدا الصينيين
يروحوا بقى يصنعوا الشرايح ال 28 نانومتر
اللي موجودة في السوق من 2011
يعني هيرجعوا ورا 11 سنة
ومش بس كدا
الامريكان برضو قال لك ما فيش شركة في
العالم هتبيع للصينين معدة او الة بتستخدم
في تصنيع رقائق الذاكرة العشوائية الديناميكية
ال  ال 18 نانومتر
او الاكثر تطورا منها الا باذننا
وبالنسبة لرقائق ال فالكل
امريكي وغير امريكي ممنوع برضو
من انه يبيع للصين المعدات اللي بتصنع
ال ال 128 
والاعلى منها
الصين علشان تتجاوز القيود الامريكية
قليلة الادب دي ما قدمهاش غير انها
تجيب من الاخر بقى
وتصنع بنفسها المعدات والالات اللي
بتستخدم في تصنيع الرقائق الالكترونية
هل الصين تقدر تصنع الالات دي
السؤال دا ياخدنا لنقطة الاختناق الرابعة في
سلسلة التوريد اللي مخلية الامريكان راكبين
على الصينيين وماسكينهم من زورهم
بصوا يا جماعة هنفترض ان الصينيين عندهم
الدراية التكنولوجية او ال  
بتاع صناعة معقدة جدا زي الات تصنيع
الرقائق الالكترونية اللي بتعتبر من اعقد
الصناعات في العالم
مع انهم في الواقع ما عندهمش الدراية دي
بس هنفترض انها معاهم
برغم كدا الصينيين مش هيعرفوا يصنعوا
الالات دي
ودا لان الامريكيين عاوزين كدا
في اللوايح الاخيرة وزارة التجارة الامريكية
بتمنع اي شركة في العالم انها تبيع للصين
اي مكون من المكونات اللي بتدخل
في تصنيع معدات اشباه الموصلات
الا باذن مسبق منها
شفت القيود وصلت لحد فين
اه يا ولاد العم سام
ومن سوء حظ الصين انه مستحيل حرفيا
بكرر تاني مستحيل
مستحيل ان اي شركة في العالم تقدر
تصنع الة اشباه موصلات بدون ما تستخدم
في تصنيعها تكنولوجيا او براءات اختراع
امريكية
دا معناه ان الصين لو عاوزة تصنع معدات
اشباه موصلات تروح بقى تبدا من الاول
خالص وتعمل ابحاث ودراسات وتراكم
تكنولوجيا وبراءات اختراع تكون بتاعتها هي
علشان تستخدمها بدون ما الامريكان يعترضوا
يعني من الاخر كدا
الامريكان بيقولوا للصينيين كل الابحاث
وبراءات الاختراع اللي احنا عملناها في
اخر 70 سنة تقريبا في المجال دا
عيدوها انتوا من الاول تاني وربنا معاكم
يعني الامريكان من الاخر كدا مقفلينها
على الصينين من كل حتة
مش سايبين لهم ثغرة يعدوا منها
وخد دي كمان
علشان تعرف الامريكيين لاي درجة مصممين
على انهم يخنقوا قطاع التكنولوجيا
الصيني ويرجعوه لورا مش بس يعطلوه
النهار دا بموجب اللوايح الجديدة اي شخص
معاه جواز سفر امريكي او جرين كارد يعني
مش امريكي لكن مقيم بشكل قانوني
في الولايات المتحدة بقى ممنوع من انه
يشارك في دعم او تطوير صناعة الرقائق
الالكترونية في الصين
كدا الامريكان بجرة قلم حرموا صناعة اشباه
الموصلات الصينية من جزء كبير من افضل
العقول اللي شغالة فيها
فيه يا جماعة 16 شركة من شركات اشباه
الموصلات في الصين شغال فيها ما لا يقل
عن 43 مسؤول تنفيذي كبير معاهم
الجنسية الامريكية
الناس دي كلها شغالة في مناصب بنسميها
بالتعبير الدراج  
او مناصب تنفيذية مهمة وتقيلة لها دور
في توجيه ونجاح الشركة
زي الرئيس التنفيذي ونائب الرئيس
ورئيس مجلس الادارة
وبحسب الاستخبارات التايوانية فيه 
200 شخص على الاقل معاه جواز سفر امريكي
شغالين في شركات اشباه الموصلات الصينية
الناس دي راحت الصين ومعاها خبرات
كبيرة في الصناعة اكتسبتها من خلال الشغل
على مدار سنين في اكبر شركات اشباه
الموصلات في العالم سواء في امريكا
او تايوان او كوريا الجنوبية واليابان
المهم الناس التقيلة دي بقى قدامها دلوقت
حل من 2
يا اما تسيب وظايفها في شركات اشباه
الموصلات الصينية يا اما تتخلى
عن الجنسية الامريكية
بس السؤال بقى مين عنده استعداد يتخلى عن
جواز سفره الامريكي
مسؤول تنفيذي عن الموارد البشرية
في احدى شركات اشباه الموصلات الصينية
بيقول لفايننشال تايمز ان منع امريكا لحاملي
 جواز سفرها من انهم يشتغلوا في شركات
اشباه الموصلات الصينية في رايه
يعتبر قنبلة اكبر من منع الصين من الوصول
لمعدات اشباه الموصلات
لسان حال الراجل دا
امنعوا عننا المعدات بس ما تحرموناش من
المواهب بتاعتنا
وخدوا بالكم من حاجة الناس اللي احنا بنتكلم
عليها ان معاها جواز سفر امريكي
مش كلها امريكية الاصل
كتير منهم اصله صيني او تايواني لكنه راح
درس واشتغل في امريكا وخد جواز سفرها
علشان كدا المسؤول التنفيذي دا بيشتكي
لفايننشال تايمز وبيقول احنا لازم نلاقي
طريقة نقدر من خلالها نحافظ على
الناس دي
لانها سلاح اساسي في تطوير التكنولوجيا
في الصين
ولكن دا مع الاسف صعب لان اغلبهم
ما عندوش استعداد انه يستغنى عن
جواز سفره الامريكي
وطبعا وزارة التجارة الامريكية عارفة
ان دا اللي هيحصل علشان كدا حطت القواعد
بالشكل دا
ملخص اللوايح الامريكية باختصار يا شباب
هي ان امريكا مش هتسمح للصين
انها تشتري رقائق متقدمة تستخدمها في الذكاء
الاصطناعي او اي تطبيقات عسكرية
ولو حاولت تصمم الرقائق دي هتمنعها
ولو حاولت تشتري معدات هتمنعها
ولو حاولت تصنع المعدات هتوريها النجوم
في عز الليل
دا غير انها هتسحب منها المواهب والخبرات
اللي بيساعدوها حاليا في صناعتها
طب الصين هتقف تتفرج على الكلام دا
اكيد لا
في 16 اكتوبر الرئيس الصيني شي جين بينغ
قال في تصريحات ليه اثناء المؤتمر
ال 20 للحزب الشيوعي الصيني ان الصين
هتركز بقوة على اجراء البحوث العلمية
وهتنتصر بحزم في المعركة الدايرة
حوالين عدد من التقنيات الاساسية
طبعا هو هنا بيتكلم بشكل غير مباشر
على الامريكان
واللي عملوه مع بلده فيما يخص
اشباه الموصلات
طب الصين هتعمل ايه بالضبط
الراجل ما وضحش اي تفاصيل وكويس
انه هو ما وضحش الصراحة
علشان نبقى نيجي نكلمكم على الموضوع دا
في حلقة لوحدها
مصلحة يعني
المهم بس قبل ما انهي الكلام معاكم 
فيه سؤال لازم اي حد سمع كل الكلام
اللي فات دا يساله لنفسه
هو ليه امريكا بتحاصر قطاع التكنولوجيا
الصيني بالشكل العنيف دا
هقول لك
باختصار الامريكان مؤمنين انهم علشان
يمنعوا الصين من التفوق عليهم في القطاع
الحساس دا ما ينفعش يعملوا معاهم حاجة
اقل من كدا
كان لازم يهاجموا الصينيين بالعنف دا
اي اجراءات تانية اقل من كدا ما كانش
هيبقى ليها لازمة
لان الصينيين هيعرفوا يلتفوا عليها
علشان كدا اللوايح الاخيرة قررت تقفل
الماية والنور وما تسيبش ثغرة الصينيين
يعدوا منها
وبمناسبة النقطة دي عندي سؤال لحضراتكم
برايكم هل الصين هتقدر تتجاوز الحصار
الامريكي الكاسح المفرض على قطاعها
التكنولوجي وللا هتستسلم للامر الواقع
هتابع اجاباتكم في التعليقات
وبالمناسبة قبل ما انسى
انا عارف انها النجوم في عز الظهر
ولكن قصدت اختبر تركيزكم
وفي النهاية يا ريت لو عجبتك الحلقة دي
وحابب تشوفنا تاني
اشترك في القناة
واستنانا في حلقات جديدة باذن الله
سلام
