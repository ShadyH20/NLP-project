في 31 مارس اللي فات
الرئيس الصيني شي جين بينغ
نشر خطاب مهم جدا في مجلة 
تابعة للحزب الشيوعي الحاكم
حذر فيه الشعب الصيني
من ازمة خطيرة جاية في الطريق
الراجل دا قال نصا
ان الوضع الدولي معقد وخطير
في المستقبل
هيستمر الطلب العالمي على الغذاء في الزيادة
يجب ان نكون في حالة تاهب قصوى
لكي نضمن امننا الغذائي
الرئيس الصيني باختصار
كان بيحذر الشعب من التبعات المحتملة
لازمة الغذاء العالمية
اللي كل يوم بتزداد سوءا
خصوصا
في ظل تراجع الانتاج العالمي
ورفع عدد كبير من الدول المنتجة للحبوب
وبالاخص القمح
شعار نفسي اولا
في الشهور الاخيرة
سوق القمح العالمي
بيعاني من ازمة كبيرة جدا
لاسباب كتير
يمكن اهمها الحرب الروسية الاوكرانية
اللي حرمت العالم من جزء كبير
من صادرات الدولتين
اللي بيسيطروا لوحدهم تقريبا
على تلت الصادرات العالمية من القمح
مع الاسف
الازمة لسة في بدايتها
واللي بيسرع من تفاقمها
اتجاه الدول المنتجة
لفرض حظر على صادراتها من القمح
واخر الدول دي
هي الهند
الهند فاجات العالم كله
يوم 13 مايو اللي فات
انها ناوية تفرض قيود
على صادراتها من القمح
بعد ما حست فجاة
ان شعبها اولى بالقمح دا
ودا على الرغم من انها قبلها بايام
كانت بتقول
حنوقف وقفة رجالة
وحنرفع صادراتنا من القمح
ولكن انطلاقا من المبدا اللي بيقول
كلام الليل مدهون بزبدة
يطلع عليه النهار يسيح
الهنود رجعوا في كلامهم
وقرروا يقفلوا على القمح اللي عندهم
ودا رعب السوق اكتر ما هو مرعوب
وتسبب في ارتفاع اسعار القمح
لمستويات قياسية
خصوصا وانه كان فيه دول كتير
بتعول على الهند
انها تضبط الامور شوية
في ظل تراجع مستويات الانتاج
في اغلب المناطق المنتجة للقمح في العالم
ايه بقى اللي بيحصل بالضبط
في سوق القمح العالمي
وهل حرب اوكرانيا وروسيا
هي السبب الوحيد في اللي بيحصل
وايه مدى خطورة الازمة الحالية
وايه اللي الصين ناوية تعمله في السوق
علشان تامن احتياجاتها من الغذاء
خطوات الصين حتكون
على حساب مين بالضبط
وليه القمح مهم جدا للدرجة دي
دي عينة من الاسئلة
اللي حندردش فيها مع بعض
في حلقة النهار دا
انا اشرف ابراهيم
دا المخبر الاقتصادي
اليابان ما عندهاش اي موارد
او مواد خام طبيعية
ولكنها في نفس الوقت
بتمتلك واحد من اكثر القطاعات الصناعية
تقدما في العالم
الهند بتستورد الجزء الاكبر من احتياجاتها
من المواد الصيدلانية الفعالة
لكنها في نفس الوقت
اكبر مصدر للادوية المكافئة في العالم
ودول مجلس التعاون الخليجي
بتعتبر من اقل دول العالم
امتلاكا للاراضي الصالحة للزراعة
بنتكلم على 1 بس
من اجمالي اراضي المنطقة
يمكن زراعته
وبرغم كدا
لما نيجي نبص على مؤشرات
الامن الغذائي العالمية
بنلاقي دول الخليج
متقدمة على دول زراعية كبيرة
في الامن الغذائي
ودا ياخدنا للسؤال المنطقي التالي
ازاي دا بيحصل
يعني ازاي الحاجة وعكسها بيحصلوا
في نفس الوقت
والاجابة بسيطة جدا
وبتتلخص في كلمة واحدة وهي

او العولمة
زمان
قبل 200 او 300 سنة فاتوا
دول العالم كانت بتعتمد
الى حد كبير على نفسها
في توفير احتياجاتها من اي شيء
ودا طبعا كان بينطبق على الغذاء
وعلى هذا الاساس
لو المحصول في الوقت دا
كان اتضرب في الهند مثلا لاي سبب
يبقى كدا الشعب الهندي
حيدخل في مجاعة
بدون نقاش
ما كانش فيه فكرة الاعتماد على الغير
او التجارة الخارجية في توفير النقص
من اي شيء
لكن الوضع دا
تغير بشكل كبير
في القرن العشرين
خصوصا
بعد انخفاض تكاليف الشحن البحري
في الفترة ما بين 1840 و1910
بنسبة 70
انخفاض تكاليف الشحن
ساهم في نمو حركة التجارة العالمية
وزيادة اعتماد الدول على بعضها
وازدهار العولمة
وفي الحقيقة العولمة
كانت سبب في انقاذ
مئات الملايين من البشر
من خطر المجاعة
خلال السنين الاخيرة
على سبيل المثال
ظاهرة لا نينيا المناخية
لما بتاثر بشكل سلبي
على انتاجية محاصيل زي الذرة
وفول الصويا
في امريكا الشمالية واختها الجنوبية
دول المنطقة دي
بيلجؤوا لاسيا
اللي يا اما ما تاثرتش
بنفس التغيرات المناخية
او تاثرت
ولكن بدرجة اقل
علشان تسد العجز اللي حصل عندها
نفس الفكرة بتحصل مع ظاهرة
ال نينيو المناخية
الظاهرة دي عادة
بتتسبب في انخفاض محصول القمح
في استراليا والولايات المتحدة
وارتفاعه في روسيا والصين
وبتتسبب برضو في انخفاض
محصول الارز في الصين
وجنوب شرق اسيا
وزيادته في اندونيسيا ومنطقة البنغال
دلوقتي بقى لو الدول اللي محصولها زاد
قفلت دماغها وقالت مش حصدر حاجة
الدول اللي محصولها تراجع
او اللي ما عندهاش محصول اصلا
حتجوع
وبالتالي العولمة وحرية حركة التجارة العالمية
مفيدة جدا من الجانب دا
مشاكل العولمة بتبدا
من الاعتماد المبالغ فيه على الغير
خصوصا في توفير الاحتياجات الاستراتيجية
زي الاكل
ويمكن ما فيش ادل على دا
من الازمة الحاصلة النهار دا
في سوق القمح العالمي
واللي من ضمن اسبابها الرئيسية
اعتماد دول كتير على دولتين اتنين
تحديدا
روسيا واوكرانيا
في توفير احتياجاتهم من الغذاء
بحسب منظمة الاغذية والزراعة الفاو
فيه 50 دولة في العالم
بيعتمدوا على روسيا واوكرانيا
في توفير اكتر من 30
من وارداتهم من القمح
النهار دا الدول دي واقعة في ورطة مزدوجة
بسبب الحرب اللي اشتعلت
بين الروس والاوكرانيين
في فبراير اللي فات
طب ليه انا بقول ورطة مزدوجة
ببساطة
لانه من ناحية
المعروض العالمي من القمح
قل بشكل كبير
مع خروج جزء كبير من واردات روسيا واوكرانيا
من السوق
ومن ناحية تانية بقى
الاسعار زادت بشكل مرعب
في ظل شدة المنافسة بين الدول
على الكميات المتاحة من القمح في السوق
وخلونا نبص على ازمة المعروض
واللي علشان نفهمها بشكل افضل
ضروري ناخد نظرة مع بعض
على خريطة المصدرين
في العام المالي اللي انتهى في يونيو 2021
روسيا تصدرت قائمة
اكبر الدول المصدرة للقمح في العالم
باستحواذها على 20
من الصادرات العالمية
جاه بعدها الاتحاد الاوروبي
ب 15 من الصادرات العالمية من القمح
بعد كدا كندا ب 14
بعدها امريكا ب 13
بعدها استراليا ب 10
ثم اوكرانيا ب 8 من الصادرات العالمية
ثم الارجنتين ب 5
ثم كازاخستان وتركيا والهند
ب 4 و3 و2 على الترتيب
اول حاجة تقدر تلاحظها بسهولة
في البيانات
هي سيطرة روسيا واوكرانيا لوحدهم
على 28
من الصادرات العالمية من القمح
يعني على ما يقرب من التلت تقريبا
دلوقتي بقى وبسبب الحرب
القمح الروسي والاوكراني
شبه اختفى من السوق
اوكرانيا
مش عارفة تصدر بسبب الحصار البحري
المفروض عليها من روسيا
في البحر الاسود
واللي المفروض انها بتصدر من خلاله
اكتر من 80
من صادراتها من الحبوب
روسيا بقى على الناحية التانية
بتواجه صعوبات في تسويق القمح بتاعها
بسبب مخاوف الشركات الاجنبية
من العقوبات الغربية المفروضة على موسكو
انها تطولها
او انه الشركات دي يتعمل عليها
حملة شعبية تتفضح فيها
زي ما حصل مع شركة النفط شل
في بداية الحرب
لما اشترت شحنة من النفط الروسي
بحسب بيانات شركة 
خلال اول اسبوعين من شهر مارس اللي فات
فيه 73 سفينة حاصلات زراعية
خرجت من الموانئ الروسية
ودا بالمقارنة مع حوالي 220 سفينة
في نفس الفترة من سنة 2021
خوف المشترين الاجانب
من العقوبات والفضيحة
الى جانب ارتفاع تكلفة التامين
بنسبة 400 على السفن
ضد مخاطر الابحار في منطقة البحر الاسود
اللي بقت النهار دا
واحدة من اخطر مناطق العالم بالنسبة للسفن
اضطرت الروس انهم يقدموا خصومات كبيرة
على القمح بتاعهم
علشان يعرفوا يبيعوه
 
رئيس اتحاد الحبوب الروسي
قال ان الخصومات على سعر القمح الروسي
بالمقارنة مع القمح الاوروبي والامريكي
زادت 7 مرات مؤخرا
لدرجة ان الخصم وصل ل 70 دولار
على الطن
وبعيدا عن روسيا واوكرانيا
فيه دول تانية زادت
من الضغط على المعروض العالمي من القمح
الارجنتين مثلا
ضربتها موجة جفاف شديدة جدا
في اواخر السنة اللي فاتت
تسببت في تراجع انتاجها
من كافة المحاصيل الزراعية
بما في ذلك
القمح
واستراليا على الناحية التانية
مش ملاحقة على الفيضانات
يكفي انك تعرف
ان العاصمة الاسترالية سيدني
وقع عليها امطار في اول 3 شهور
من 2022
بتعادل الامطار اللي كانت بتستقبلها
في سنة كاملة
في ظل الظروف السيئة دي
اللي بيعاني منها كتير من المنتجين
الانظار بدات تتجه للهند
اللي بتعتبر تاني اكبر منتج
للقمح في العالم
خصوصا وان الهند
ابدت استعدادها لمساعدة العالم
في ازمته الحالية
في ابريل اللي فات
رئيس الوزراء الهندي
 
قال للرئيس الامريكي  
ان عندها اكل يكفي 14 مليار نسمة
من سكانها
وفي نفس الوقت
عندها القدرة انها تصدر الغذاء
وتحديدا الحبوب
لكل دول العالم
اعتبارا من بكرة
على حد تعبيره
ودا طبعا لو منظمة التجارة العالمية
سمحت للهند بدا
 عرضها اكتر في زيارته
بداية مايو لالمانيا
وفتح صدره
وقال هناك بلهجة قوية
في الوقت الذي يواجه فيه العالم
نقصا في القمح
تقدم المزارعون الهنود
لاطعام العالم
عندما تواجه البشرية ازمة
تاتي الهند بالحل
قبل ما يمر اسبوعين على الكلام اللطيف دا
العالم تفاجا بان الهند
رجعت في كلامها
لما وزارة التجارة الهندية اعلنت
فرض قيود على صادرات الهند من القمح
لانهم لما حسبوا حساباتهم
اكتشفوا فجاة
ان الامن الغذائي الهندي
في خطر
ودا بسبب ارتفاع اسعار
القمح العالمية من ناحية
وتضرر المحصول الهندي
بسبب ارتفاع درجات الحرارة
من ناحية تانية
طب فين يا عم مودي الكلام
بتاع انقاذ العالم والحركات دي
قال لك ما فيش
اللي تعوزه الهند
يحرم على باقي دول العالم
طبعا القرار الهندي
زعل دول كتير
على سبيل المثال
وزراء الزراعة التابعين
لمجموعة الدول السبع الكبرى
انتقدوا القرار الهندي
وشافوا انه بيضر السوق
لكن الهنود
قالوا لك ببساطة
ما يبقاش ابني في حجري
واروح ادور عليه
انا ليه ابيع القمح اللي عندي
وارجع احتاس كمان كام شهر
لو الازمة طولت
وساعتها
يا اما مش حلاقي قمح اشتريه اصلا
يا اما حشتري بسعر غالي جدا
وللامانة
مش الهند لوحدها
اللي اخدت اجراءات من النوع دا
فيه 20 دولة على الاقل
فرضت قيود على صادراتها الغذائية
اللي بتشكل حوالي 17
من السعرات الحرارية المتداولة عالميا
واللي زاد الطين بلة
هو اللي حصل في الصين
في 5 مارس اللي فات
وزير الزراعة الصيني
خوف الناس لما قال ان المحصول الشتوي
من القمح في الصين
ممكن يكون الاسوا في التاريخ
من حيث الانتاجية
ودا بسبب هطول كميات كبيرة من الامطار
في 2021
اخرت زراعة الصين
لحوالي تلت المساحة الطبيعية
اللي بتزرعها قمح كل سنة
طب محصولكم متوقع ينخفض قد ايه
يا سيادة الوزير
قال لك على حسب المسح اللي عملناه
فيه احتمال كبير ان كمية القمح
من الدرجة الاولى والتانية
تقل بنسبة 20
الصين هي اكبر منتج للقمح في العالم
بنتكلم على اكتر من 136 مليون طن سنويا
لكنها في نفس الوقت
اكبر مستهلك ليه
الصينيين بيستهلكوا
148 مليون طن سنويا
بشكل واضح
فيه فجوة ما بين الانتاج
والاستهلاك
الفجوة دي حتزيد
بسبب تقلص حجم المحصول
الصين بقى حتسد الفجوة دي
بطريقتين
اولا
من خلال مخزوناتها من القمح
ثانيا بقى
من خلال الاستيراد
الصين من خلال احتياطياتها
من النقد الاجنبي
اللي بتزيد عن 3 تريليون دولار
حتدخل السوق تنافس على شرا
اكبر قدر ممكن من القمح
باي سعر
علشان تؤمن احتياجتها
ودا نفس اللي حتعمله
اي دولة غنية في العالم
الامر التاني اللي بيضغط اكتر
على انتاج القمح
وبيهدد محصولها في المواسم الجاية
هو ارتفاع اسعار الاسمدة
كنتيجة لارتفاع اسعار الغاز الطبيعي
في مارس اللي فات
شركة الاسمدة النرويجية 
واللي بتعتبر واحدة من اكبر
منتجي الاسمدة في العالم
اعلنت انها حتقلل انتاجها
من الامونيا واليوريا
في ايطاليا وفرنسا
بسبب ارتفاع اسعار الغاز الطبيعي
في نفس الوقت
بنلاقي روسيا اللي هي اكبر مصدر
للاسمدة في العالم
واللي بتوفر لوحدها 15 تقريبا
من الامدادات العالمية
بتفرض قيود على صادراتها من الاسمدة
خلاصة الكلام
سوق القمح في ازمة معقدة
بشكل كبير
غالبا ما لهاش حل
في المدى القريب
اثار الازمة دي
لسة حتبان بشكل اشد
بداية من النص التاني
من السنة اللي احنا فيها دي
شدة الاثار دي
حتختلف من دولة للتانية
يعني الدول الغنية مثلا
حتقدر غالبا في النهاية
انها توفر احتياجاتها من القمح
او جزء كبير منه
في حين ان الدول ضعيفة الدخل
فيه شكوك كبيرة في قدرتها
على فعل نفس الشيء
المواطن في الدول الغنية
القمح حيوصل له في النهاية
حتى لو بسعر غالي
لكن دي مش مشكلة كبيرة قوي
لانه في الاساس
بيصرف جزء صغير من دخله
على البند دا
على سبيل المثال
في امريكا
تكلفة الاكل بتشكل نسبة تتراوح
ما بين 7 و10
من دخل المواطن
في الدول ضعيفة الدخل بقى
على الناحية التانية
تكلفة الاكل ممكن توصل بسهولة
لنص دخل المواطنين
وبالتالي
اي زيادة في اسعار الاكل
بيحس بيها اكتر من غيره
لحد هنا انا خلصت كلامي
وكالعادة عندي سؤال لحضراتكم
تفتكروا الدول العربية ممكن تعمل ايه
في ازمة الغذاء اللي العالم
داخل عليها دي
حتابع كل اجاباتكم في التعليقات
ويا ريت لو عجبتكم الحلقة
وحابين تشوفونا تاني
اشتركوا في القناة
واستنونا في حلقات جديدة باذن الله
سلام
