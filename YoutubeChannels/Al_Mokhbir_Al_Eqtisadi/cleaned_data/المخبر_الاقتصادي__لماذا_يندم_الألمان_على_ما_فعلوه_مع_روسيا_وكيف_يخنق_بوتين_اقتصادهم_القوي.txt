في سنة 2018
مسؤولين في الحكومة الالمانية
كانوا عاوزين يعرفوا
ايه اللي ممكن يحصل لالمانيا
لو لاي سبب تعرضت فجاة لازمة كبيرة
في توافر الغاز الطبيعي
علشان يبقى عندهم فكرة
ازاي ممكن يتصرفوا ساعتها
وعلى هذا الاساس
الجماعة الالمان عملوا 
او محاكاة للسيناريو الكارثي دا
زي المحاكاة اللي اخواتهم الاوروبيين
في الشبكة الاوروبية لمشغلي انظمة نقل الغاز
بيعملوها كل 4 سنين
المهم
نتايج المحاكاة دي كانت مذهلة
وبتتكلم على كوارث ممكن تحصل
لو المانيا عانت من نقص كبير في الغاز
بنتكلم على قفل المستشفيات
ودور رعاية المسنين
وغلق الشركات وايقاف مصانع
وموت الثروة الحيوانية
واختفاء مئات الالاف من الوظائف
السيناريو دا لحد فبراير 2022
كان مجرد افتراض تشاؤمي جدا
غالبا مش حيحصل
لان المانيا عمرها ما واجهت قبل كدا
مشكلة كبيرة
بتهدد امداداتها من الغاز
حتى في ظل اشد لحظات خلافها
مع مزودها الاساسي بالغاز روسيا
سواء فيما يتعلق بازمات افغانسان
وجورجيا وسوريا وجزيرة القرم
امدادات الغاز فضلت مستقرة
 وبعيدة عن الصراعات
لكن الكلام دا كان قبل 24 فبراير 2022
الوضع دالوقت اختلف تماما
واللي كان مستحيل يحصل
بقى بيحصل عادي جدا
روسيا قطعت الغاز عن بولندا
وبلغاريا وفنلندا وهولندا والدانمارك
ومش بعيد ان الدور يجي على زعيمة اوروبا
المانيا
في اي لحظة خلال الايام الجاية
خصوصا بعد ما المانيا
صعدت الامور
وقادت اوروبا انها تاخد قرار
بحظر استيراد النفط الروسي
ودا يخلينا نسال
المانيا اللي قالت بعلو صوتها
انها حتستغنى عن النفط الروسي
على نهاية السنة
تقدر تعمل نفس الحركة مع الغاز
هل المانيا تقدر تستحمل خبطة جامدة
زي خبطة قطع الغاز عنها
ليه الغاز الروسي اهم من النفط الروسي
بالنسبة لالمانيا
ايه هي خيارات المانيا
في حال قرر الرئيس الروسي  
قطع الغاز عن المانيا
زي ما عمل مع اخواتها
ازاي الخطوة دي لو تمت
حتزعل الاقتصاد الالماني
وايه هي اكتر الصناعات الالمانية اللي حتتاثر
والسؤال الاهم بقى
ازاي المانيا وصلت للوضع
اللي بقت فيه معتمدة بالشكل الضخم دا
على الطاقة الروسية
الموضوع دا بدا ازاي وامتى
وازاي الالمان سابوا نفسهم عريانين حرفيا
قدام الطاقة الروسية بدون حاجة تسترهم
غير شوية فحم من نوع قذر
دا جزء اللي حندردش فيه مع بعض
في حلقة النهار دا
انا اشرف ابراهيم
ودا المخبر الاقتصادي
من حوالي 52 سنة
وتحديدا يوم الحد الموافق 1 فبراير
سنة 1970
مجموعة من كبار السياسيين
 والمسؤولين التنفيذيين
في صناعة الغاز في الاتحاد السوفييتي
والمانيا الغربية
اجتمعوا مع بعض في فندق 
الموجود في مدينة اسن الالمانية
الناس المحترمة دي
كانت متجمعة هناك علشان يحتفلوا مع بعض
بتوقيع المانيا وروسيا عقد اول خط انابيب كبير
لنقل الغاز الطبيعي بين البلدين
الخط دا كان حينقل الغاز السوفييتي من سيبيريا
لحد بافاريا على حدود المانيا الغربية
الاتفاق على الخط دا
احتاج مفاوضات بين السوفييت والالمان
استمرت لما يقرب من 9 شهور
والسبب الرئيسي ورا استغراق المفاوضات
كل الوقت دا
هو ان الطرفين كانوا مختلفين حوالين
سعر الغاز السوفييتي
وتكلفة الانابيب الالمانية
لان الاتفاق كان ان المانيا
تورد للاتحاد السوفييتي 12 مليون طن
من الانابيب
والاتحاد السوفييتي يديها مقابلهم غاز طبيعي
ولكن بسعر رخيص
الاتفاق دا كان اتفاق اقتصادي بالاساس
لكنه في نفس الوقت كان له ابعاد جيوسياسية
تتجاوز البلدين
علشان كدا قبل ما يتم توقيع الاتفاق دا
مسؤولين في حلف الناتو
بعتوا بشكل سري لوزارة الاقتصاد الالمانية
يسالوها عن تقديرها للتداعيات الامنية المحتملة
للاتفاق اللي حيمضوه مع السوفييت
من حيث تعريض الاستقلال الطاقي لالمانيا
للخطر
ساعتها السيد  
مسؤول ادارة الغاز في الوزارة الالمانية
رد على مسؤولي الناتو
وقال لهم اطمنوا
ما فيش داعي للقلق
المانيا عمرها ما حتعتمد على الغاز الروسي
وعمر الغاز الروسي ما حيشكل حتى 10
من امداداتنا من الغاز
نقف هنا وننط مع بعض 52 سنة
علشان نضحك سوا
في بداية 2022
الالمان كانوا بيشتروا 55
من احتياجاتهم من الغاز
من روسيا لوحدها
ودا طبعا غير الكميات الضخمة من النفط
والفحم
اللي بيستوردوها من روسيا
واللي بتشكل الجزء الاكبر من وارداتهم
يعني من الاخر كدا
المانيا مش بس بتعتمد على روسيا
في توفير احتياجاتها من الطاقة
لا
دا الامن الطاقي لقلعة اوروبا الصناعية
في قبضة روسيا
ودا بالمناسبة مش وضع جديد
دا وضع مستقر من سنين
والالمان من الواضح
ان ما كانش عندهم مشكلة
مع القدر دا من السيطرة الروسية
على امداداتهم من الطاقة
ورغم كل الاعتراضات على الاعتماد المبالغ فيه
على الطاقة الروسية
السياسيين الالمان كانوا مش قلقانين
لان روسيا عمرها ما استغلت
امداداتها من النفط والغاز
كسلاح ضدهم
حتى في اشد لحظات الخلاف بين البلدين
لكن في الشهور الاخيرة
وتحديدا من بعد غزو روسيا لاوكرانيا
في اواخر فبراير اللي فات
واللي خلى المانيا وحلفاءها
في مواجهة مباشرة مع روسيا
الالمان حسوا انهم حطوا نفسهم
في ورطة كبيرة
باعتمادهم الكبير على الطاقة الروسية
اللي بقت نقطة ضعف خايفين ان بوتين
يضربهم من خلالها
في اي لحظة
علشان كدا بدانا مؤخرا نشوف تصريحات
للمسؤولين الالمان
فيها نوع من جلد الذات
على سبيل المثال
وزير المالية الالماني السابق
 
اللي دعم في وقت من الاوقات
اتفاقات الطاقة بين روسيا والمانيا
بيقول
انا كنت غلطان
كلنا كالمان كنا غلطانين
الراجل باختصار ندمان على كل السياسات
اللي ادت في النهاية
الى ان الاقتصاد الالماني النهار دا
واللي بيعتبر اكبر اقتصاد في اوروبا
ورابع اكبر اقتصاد في العالم
استقراره بقى مرهون باستمرارية
تدفق الطاقة الروسية
بدون الطاقة الروسية
الاقتصاد الالماني حيلبس في الحيطة حرفيا
زي ما حنوضح بعد شوية
وخليني اوضح لك السبب
المانيا بتعتمد على 3 اشكال
 من الطاقة الروسية
الغاز والنفط والفحم
زي ما قلنا من شوية
الالمان كانوا بيشتروا في بداية 2022
55 من الغاز بتاعهم من روسيا
وبيستوردوا برضو 35 من احتياجاتهم
من النفط
و50 من احتياجاتهم من الفحم من روسيا
في ابريل اللي فات بقى
الالمان اعلنوا انهم حيستغنوا تماما
عن الفحم الروسي
على اغسطس الجاي
كدا خلصنا من الفحم
فاضل النفط والغاز
في نهاية مايو اللي فات
الالمان وبعد وصولهم لاتفاق
مع حلفائهم الاوروبيين
تعهدوا من خلاله انهم حيتوقفوا
 عن استيراد النفط الروسي
سواء عن طريق البحر او خطوط الانابيب
على نهاية السنة الميمونة اللي احنا فيها دي
حلو اوي الكلام دا
فاضل الغاز الروسي
ايه اللي الالمان عملوه او بيخططوا ليه
علشان يوقفوا استيراد الغاز الروسي
ولا حاجة
الالمان ببساطة ما يقدروش يستغنوا
بشكل كامل ومفاجئ عن الغاز الروسي
زي ما عملوا مع النفط والفحم
وما بيفكروش حتى في كدا دالوقت
اللي كان مقوي قلبهم فيما يتعلق
بحظر استيراد النفط والفحم من روسيا
هو ان الاتنين ببساطة
قابلين للاستبدال بسهولة
لحد ما
واردات المانيا من الفحم الروسي
ممكن تعوضها من خلال رفع وارداتها
من امريكا واستراليا
ووارداتها من النفط
ممكن تعوضها من دول الخليج
وامريكا والنرويج
الغاز بقى قصة مختلفة تماما
وحواراته معقدة وصعبة جدا
واستبداله موال كبير
وحيحتاج سنين خصوصا في حالة المانيا بالذات
وعلشان تفهم السبب
خليني ادي لك فكرة سريعة
عن سوق الغاز الطبيعي
بص يا سيدي
الغاز اللي بيتباع في العالم كله
بيتباع في شكل من اتنين
شكل غازي
ودا بنسميه غاز طبيعي
  او
الشكل التاني
هو الشكل السائل
ودا بنسميه الغاز الطبيعي المسال
  
الغاز الطبيعي بنستخرجه من حقول الغاز
وبننقله عن طريق خطوط الانابيب
من بلد للتانية
طب لو ما فيش خطوط انابيب
بيبقى ايه العمل
في الحالة دي بننقله عن طريق السفن
ولكن قبل ما نحمله على السفن
حنحوله من غاز لسائل علشان حجمه يقل
وياخد مساحة تخزين اقل
وبالتالي السفن تقدر تنقل كميات كبيرة منه
المانيا بقى اللي بتستهلك سنويا
حوالي 100 مليار متر مكعب من الغاز الطبيعي
اغلبية الغاز بتاعها بتستورده عن طريق
خطوط الانابيب
دالوقت لو الحكومة الالمانية
عاوزة توقف اعتمادها على الغاز الروسي
وتشوف بديل ليه
يبقى من المفترض انها تمد خطوط انابيب جديدة
مع موردين تانيين ليها
زي النرويج وهولندا مثلا
ولكن المشكلة هنا
هي ان خط الانابيب الواحد
حيتكلف مليارات الدولارات
ودا غير انه حيحتاج سنين
والوقت مش في صالح الالمان خالص
وعلى هذا الاساس الحكومة الالمانية بدات تفكر
في الخيار التاني
هو استيراد الغاز في صورة غاز مسال
عن طريق السفن
وزير الاقتصاد الالماني  
زار قطر اللي بتعتبر اكبر مصدر للغاز الطبيعي
المسال في العالم
في مارس اللي فات
علشان يناقش معاهم بحسب رويترز
استيراد المانيا لكميات من الغاز المسال القطري
للوهلة الاولى انت ممكن تفتكر
ان كدا اتحلت
الغاز المسال حيحل مشكلة الالمان
وحيسد الفجوة اللي حيخلقها استغناؤهم
عن الغاز الروسي
لكن دا مش صحيح
فيه عندنا مشكلة
الغاز المسال بعدما السفن تشيله
لحد السواحل الالمانية
لازم يعدي على محطات غاز مسال
علشان يرجع تاني لحالته الغازية
ويبقى جاهز للاستخدام
المانيا بقى ما عندهاش محطات غاز مسال
هي حاليا بتسعى انها تبني محطتين
لكن المحطتين دول
بناؤهم حيحتاج 3 سنين على الاقل
طب ايه الحل
الحل في حاجة اسمها
  
او محطات الغاز الطبيعي المسال العائمة
دي باختصار سفن ضخمة جدا
بتقف على السواحل بتاعتك
وبتشتغل كمحطة تحول لك الغاز المسال
لغاز طبيعي
وتقدر تشغلها في خلال شهور قليلة
العالم كله فيه 48 محطة غاز طبيعي
مسال عائمة
في الفترة الاخيرة
كان فيه 5 بس من ال 48 محطة
هما اللي متاحين للتاجير
في بداية مايو اللي فات
المانيا نجحت في توقيع عقود تاجير
ل 4 من ال 5 محطات
وفي نفس الوقت
الحكومة رصدت 29 مليار يورو
لدفع تكاليف تاجير المحطات دي
وتكلفة البنية التحتية اللازمة
لربطها بشبكة الغاز الطبيعي في البلد
وفقا لوزارة الاقتصاد الالمانية
فعلى نهاية 2022
محطات الغاز المسال العائمة
حتكون قادرة على معالجة 33 مليار
متر مكعب سنويا
من الغاز الطبيعي
كل الكلام اللي فات دا
مبني على سيناريو محدد
وهو توقف المانيا من ناحيتها
عن استيراد الغاز الروسي
طب ايه الوضع لو العكس هو اللي حصل
يعني لو صحينا من النوم الصبح
لقينا بوتين قرر يباغت الالمان
وقطع عنهم امدادات الغاز
وقفل حنفية خط نورد ستريم 1
من عنده
دا بالمناسبة سيناريو وارد
والدليل
هو ان الالمان فكروا فيه كتير
خلال الفترة الاخيرة
 
مستشار وزارة المالية الالمانية
واستاذ الاقتصاد في جامعة مانهايم
عمل دراسة توقع خلالها
ان توقف امدادات الغاز الروسي لالمانيا فجاة
حيتسبب في خساير ضخمة للاقتصاد الالماني
قيمتها ممكن توصل ل 12
من الناتج المحلي الاجمالي للبلد
يعني بنتكلم في حوالي 429 مليار يورو
كريبس بيكمل وبيقول
ان التوقف الفوري والكامل لامدادات
الغاز والنفط والفحم
اللي المانيا بتستوردهم من روسيا
حيورط البلد في ازمة ركود
اسوا من ازمات الركود اللي عانت منها
في 2009
و2020
بحسب كريبس
صناعات زي الكيماويات والسيارات
والورق والسيراميك
والزجاج والمعادن
والاغذية والالات
حتعاني من كارثة لو دا حصل
والمشكلة هي ان اوضاع المانيا
الاقتصادية حاليا
مش افضل حاجة
الاقتصاد الالماني
انكمش بنسبة تتراوح ما بين 05
ل 1 في الربع الاخير من 2021
وفي مايو اللي فات
المانيا سجلت واحد من اعلى معدلات التضخم
في تاريخها
بنتكلم على معدل تضخم بيقترب من87
في 2022
المانيا من المتوقع انها تسجل
تاني اسوا معدل نمو اقتصادي
في منطقة اليورو
مش حيكون فيه اسوا منها غير استونيا
من غير الطاقة الروسية وبالاخص الغاز
المانيا حتقع في ورطة كبيرة جدا
مصدر الطاقة المحلي الوحيد في المانيا النهار دا
هو الفحم البني او ال  
ودا فحم جودته سيئة جدا
وما بيوفرش اكتر من 9 من الطاقة
المنتجة في البلد
ودا يخلينا نسال
ازاي المانيا وصلت للوضع دا
في 2005 الالمان والروس
اتفقوا على بناء خط نورد ستريم 1
اللي حيربط ما بين مدينة فيبورج الروسية
وغرايفسفالد الالمانية
من خلال قاع بحر البلطيق
الخط دا اشتغل في 2011
وبدا ينقل الغاز الروسي لالمانيا بسهولة
ومن هنا بدات المشكلة
الالمان على حس الغاز الروسي الرخيص
اللي بيوصلهم عن طريق الخط دا
بدؤوا يستغنوا عن مصادر الطاقة بتاعتهم
وتحديدا الطاقة النووية والفحم
بعد كارثة فوكوشيما في اليابان
الالمان بدؤوا يقفلوا محطات
الطاقة النووية بتاعتهم
في 2011
المانيا كان فيها 17 محطة طاقة نووية
النهار دا البلد ما فيهاش غير
 3 محطات نووية بس
بيشاركوا في انتاج الطاقة
وبالمناسبة حتى اليورانيوم اللي بيشغلوا بيه
المحطات التلاتة
بيستوردوه من الخارج
في نفس الوقت الالمان اتدلعوا في مشاريع
الطاقة المتجددة
ولما اتفقوا مع الروس على خط
نورد ستريم 2
في 2015
تخلوا عن مشاريع طاقة تانية
زي محطات الغاز المسال
اللي ما كانش ليها جدوى اقتصادية
في وجود الغاز الروسي الرخيص
لحد هنا انا خلصت كلامي
وكالعادة عندي سؤال لحضراتكم
برايك هل روسيا حتدي لالمانيا فرصة
ومساحة زمنية كافية
انها تقلل اعتمادها على الطاقة الروسية
خلال الشهور اللي جاية
وللا حتفاجئها وتقطع عنها الغاز من جهتها
من منطلق علي وعلى اعدائي
حتابع كل اجاباتكم في التعليقات
وفي النهاية لو عجبتك الحلقة
حابب تشوفنا تاني
اشترك في القناة
واستنانا في حلقات جديدة باذن الله
سلام
