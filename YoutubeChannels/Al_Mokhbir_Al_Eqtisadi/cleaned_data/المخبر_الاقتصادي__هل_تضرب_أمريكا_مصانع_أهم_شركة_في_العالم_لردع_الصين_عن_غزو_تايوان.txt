لازم نسيطر على شركة تي اس ام سي
التايوانية
الشركة دي اصلا بتاعتنا
العبارة اللي فاتت دي
قالها تشين ويلينغ
كبير الاقتصاديين في واحد من اكبر
مراكز الفكر المقربة
من الحكومة الصينية
في يونيو اللي فات
وبعد ساعات التصريح دا تحذف من على
موقع الصحيفة القومية الصينية اللي نشرته
المهم
قبل التصريح الصيني دا
ب 6 شهور تقريبا
وتحديدا في اواخر 2021
اتنين من العلماء الامريكيين
نشروا ورقة بحثية
على موقع الكلية الحربية للجيش الامريكي
نصحوا فيها الجيش الامريكي
بانه يضرب منشات تي اس ام سي التايوانية
بالتعاون مع التايوانيين
ودا لو الصين قلت عقلها
وحاولت تغزو تايوان
وتحط ايدها على منشات الشركة
علشان يضمنوا ان الصين ما تستفيدش
من منشات تي اس ام سي
طبعا زي ما انتوا ملاحظين
الخناقة بتدور حوالين شركة تي اس ام سي
التايوانية
اكبر مصنع للرقائق الالكترونية في العالم
وحش اشباه الموصلات
الشركة اللي بتعتبر النهار دا
اهم شركة على ظهر الكوكب
ودا بالمناسبة مش رايي انا لوحدي كاشرف
دا راي الامريكان والصينيين
اللي عارفين اهمية الشركة دي
اكتر من اي حد
وبيتخانقوا عليها
الخناقة دي زادت حدتها وشعللت اكتر
لما رئيسة مجلس النواب الامريكي
نانسي بيلوسي
زارت تايوان في اوائل اغسطس
رغم التهديدات والتحذيرات الصينية
وقبل واثناء وبعد الزيارة دي
الجيشين الامريكي والصيني
نقدر نقول انهم كانوا
في حالة من التاهب
الكل بقى بيفكر
هل الصين حتضرب تايوان
ولو دا حصل
هل امريكا حتوقف تتفرج
وللا حتشتبك مع الصين
علشان تحمي تايوان
الرئيس الامريكي جو بايدن
رفع مستوى الاثارة والادرنالين
لما قال في مايو اللي فات
ان امريكا حتتدخل عسكريا
لو الصين حاولت تدخل تايوان
المهم دلوقت
هو ان الكلام اللي فات دا كله
يخلينا نسال شوية اسئلة من ضمنها مثلا
ليه الصين ممكن تخاطر وتغزو تايوان
وليه امريكا ممكن تخاطر
وتدافع عن تايوان
وليه تايوان مهمة جدا للدرجة دي
هل الصينيين يقدروا فعلا
يستولوا على منشات تي اس ام سي التايوانية
بالقوة
وليه الشركة دي العالم كله بيتمنى لها
الرضا ترضى
وايه هي خطة التايوانيين
لحماية نفسهم
وازاي الامريكان بيحاصروا الصينيين
وبيمنعوا تقدمهم في صناعة
اشباه الموصلات
والسؤال الاهم بقى
ازاي حرب تايوان لو حصلت
حتتسبب في خراب عالمي ضخم
لدرجة ان ازمة روسيا واوكرانيا الحالية
حتبقى جنبه ولا حاجة بدون مبالغة
دا جزء من اللي حندردش فيه مع بعض
في حلقة النهار دا
انا اشرف ابراهيم
ودا المخبر الاقتصادي
في 27 يوليو اللي فات
مجلس الشيوخ الامريكي
مرر قانون الرقائق الالكترونية والعلوم
او 
بموافقة 64 عضو من اعضاء المجلس
في اطار القانون دا
الحكومة الامريكية خصصت حوالي
52 مليار دولار
لدعم التصنيع المحلي للرقائق الالكترونية
في الولايات المتحدة
ابرز الشركات اللي حتستفيد من الدعم دا
هي انتل وغلوبال ويفرز
وتي اس ام سي التايوانية
وقبل ما اكمل كلامي
ضروري نقف هنا وقفة سريعة
تي اس ام سي التايوانية
انا كنت شرحت قصتها بالتفصيل
في حلقة صنع في تايوان
واللي وضحت فيها
ليه الشركة دي بعتبر
اهم شركة في العالم
ضروري اللي ما شفش الحلقة دي يشوفها
علشان الصورة تكتمل عنده
المهم
نرجع تاني لكلامنا
تي اس ام سي حتستفيد من الاموال
الفدرالية الامريكية
لانها ناوية تفتح مصنع
للرقائق الالكترونية في ولاية
اريزونا الامريكية
باستثمارت تتجاوز ال 12 مليار دولار
ودا بعد ما الامريكان حفيوا ورا التايوانيين
سنين
علشان يفتحوا المصنع دا عندهم
المصنع دا من المفترض انه حيشتغل
في 2024
وحيصنع الرقائق ال 5 نانومتر
بس علشان تي اس ام سي تستفيد
من الدعم الفدرالي
لازم تلتزم بكل بنود القانون
واحد من ابرز بنود قانون الرقائق
الالكترونية والعلوم الامريكي
هو انه بيمنع اي شركة بتتلقى
اموال من الحكومة الامريكية
انها تروح تتوسع في السوق الصيني
لكن في استثناء صغير
الحالة الوحيدة اللي ممكن امريكا
تسمح فيها للشركات دي
انها تتوسع في الصين
هو ان التوسع يكون في انتاج الرقائق
والمعالجات القديمة
وتحديدا المعالجات ال 28 نانومتر
واللي اقدم منها
ودي معالجات قديمة جدا في السوق
على سبيل المثال
تي اس ام سي بتصنع المعالجات
ال 28 نانومتر من 2010
ودلوقت المعالجات دي
ما بقاش عليها طلب كبير
ومش بتمثل اكتر من 10 من ايرادات الشركة
علشان بس تكون معاي في الصورة
وفاهم الكلام على ايه
لو انت ما عندكش خلفية تكنولوجية
خليني اقول لك بشكل سريع ومبسط
ان في مجال المعالجات والرقائق الالكترونية
كل ما كان عدد النانومتر اقل
كل ما كان المعالج دا متقدم
يعني المعالج ال 10 نانومتر
اعلى واكثر تقدما بكتير
من ال 28 نانومتر
وال 5 نانو اعلى منهم
اعلى معالج في العالم النهار دا
هو المعالج ال 3 نانومتر
ودا تي اس ام سي بتصنعه
وفي نفس الوقت الشركة دي بتصرف النهار دا
مليارات الدولارات على الابحاث والتطوير
علشان تعرف تصنع الاعلى منه
اللي هو ال 2 نانومتر
اجمالا تي اس ام سي بتسيطر لوحدها
على ما يقرب من 53
من سوق اشباه الموصلات العالمي
اما بقى لما نيجي نتكلم على الرقائق
والمعالجات الالكترونية المتقدمة جدا
اللي هي 10 نانومتر وال 7 نانومتر
وال 5 نانومتر وال 3 نانومتر
حنلاقي الشركة دي بتسيطر لوحدها
على 92 من السوق
ال 8 الباقية من نصيب
سامسونغ الكورية الجنوبية
وبالتالي نقدر نقول
ان منع تي اس ام سي من التوسع في الصين
هو حرص امريكي على حرمان بكين
من انها تحط ايدها على التقنيات المتقدمة
في صناعة اشباه الموصلات
بصوا من الاخر كدا
لما نيجي نتكلم على تي اس ام سي
وعلاقتها بالصين
حنلاقي امريكا عندها تخوفين اتنين
رئيسيين
التخوف الاول
هو ان الصين تتطور في الصناعة دي
من خلال اقناع تي اس ام سي
انها تبني مصانع للمعالجات المتقدمة عندها
ودا لو حصل
حيدي للصين ميزة كبيرة
طول عمرها كانت محرومة منها
وهي انها تصنع معالجات ورقائق الكترونية
متقدمة في السوق المحلي
تقدر تستخدمها في تطوير نفسها
في مجالات كتير وبالاخص
مجال التصنيع العسكري
الصينيين لحد دلوقت
ما بيعرفوش يصنعوا المعالجات المتقدمة
يعني في السوق الصيني النهار دا
فيه شركتين شغالين في تصنيع
الرقائق الالكترونية
اس ام اي سي الصينية
وتي اس ام سي التايوانية
اس ام اي سي المملوكة للحكومة الصينية
اعلى معالج بتعرف تعمله
هو المعالج ال 14 نانومتر
تي اس ام سي التايوانية على الناحية التانية
ما بتصنعش في الصين معالجات
اعلى من 16 نانومتر
المعالجات بتاعتها المتقدمة
اللي هي ال 10 وال 7 وال 5 وال 3 نانومتر
بتصنعها في مصانعها في تايوان بس
لحد النهار دا الشركة رافضة انها تصنعهم
في الصين
التخوف التاني بقى اللي عند الامريكان
هو ان الصين تتغابى
وتحاول تسيطر على منشات
تي اس ام سي في تايوان بالقوة
من خلال شن عملية عسكرية
ضد الاراضي التايوانية
ودا لو حصل
حتبقى كارثة بالنسبة للولايات المتحدة
اللي اقتصادها وجيشها
بيعتمدوا بشكل كبير على المعالجات
والرقائق الالكترونية التايوانية
اللي بيعقد الامور
هو ان مصانع اشباه الموصلات في تايوان
متمركزة في السهل الضيق الموجود
على طول الساحل الغربي لتايوان
مين بقى اللي في وش
الساحل الغربي لتايوان
الصين
المسافة بين اقرب نقطة على الحدود الصينية
والساحل الغربي لتايوان
بتقترب من حوالي 130 كيلومتر بس
من الاخر كدا
معظم مصانع اشباه الموصلات
في تايوان
قريبة جدا من الاراضي
اللي الخبراء العسكريين بيعتبروها
مواقع محتملة
لهبوط القوات الصينية
في اي عملية غزو محتملة
على سبيل المثال
المقر الرئيسي لتي اس ام سي
ومصانع الرقائق الالكترونية
التابعة ليها
بيبعد 12 كيلومتر بس عن الساحل
علشان كدا في مارس 2021
شفنا لجنة الامن القومي
للذكاء الاصطناعي في الولايات المتحدة
بعتت تقرير للكونغرس
حذرت فيه من ثغرة امنية خطيرة
بيعاني منها الامن القومي الامريكي
الثغرة دي هي وجود منشات تي اس ام سي
التايوانية اللي امريكا بتعتمد على الرقائق بتاعتها
في تشغيل كل حاجة من اول الايفون
لحد الصواريخ والاف35
بالقرب من المنافس الاستراتيجي الرئيسي
لامريكا
اللي هو الصين
التقرير دا حذر من ان الصينيين
لو منعوا فجاة وصول الرقائق التايوانية
لامريكا
ففي احتمال ان الصينيين
حيكون لهم اليد العليا في الحرب
بس هل الصينيين ممكن يعملوها فعلا
ويحالوا يسيطروا على تي اس ام سي بالقوة
الجماعة التايوانيين شايفين
انه مش من مصلحة الصين
ولا غيرها
انهم يحاولوا يسيطروا على صناعة
اشباه الموصلات التايوانية بالقوة
لان دا بيهددهم هم
اكتر ما بيهدد تايوان
ودا ياخدنا للنظرية التايوانية
اللي بيسموها  
او درع السيليكون
ووفقا للنظرية النظرية دي
التايوانين شايفين انهم بفضل امتلاكهم
لاكثر شركات العالم تقدما
في مجال الرقائق الالكترونية
واللي العالم كله تقريبا
بيعتمد عليها
فما فيش حد يقدر يلمسهم او يقرب منهم
والا حيكون بيورط نفسه والعالم
في ازمة كبيرة جدا
لو حصل ومصانع الرقائق الالكترونية
في تايوان وقفت
الصينين اول ناس حيزعلوا
لان غياب الرقائق الالكترونية حيدمر
قطاعهم الصناعي الضخم
الصين بتشكل لوحدها يا اخواننا
60 من الطلب العالمي لاشباه الموصلات
وعلى فكرة
الصينيين اكتر ناس فاهمين النقطة دي
ونروح بعيد ليه
بعد زيارة نانسي بيلوسي
لتايوان في اوائل اغسطس
الصين اتشالت وتحطت وحلفت انها
لازم تعاقب تايوان وتعلمها الادب
نانسي وصلت التلات
تاني يوم على طول اللي هو الاربعاء
3 اغسطس
الصين فرضت حظر على وارداتها
من سمك الماكريل والماكولات البحرية
وشوية فاكهة وماكولات تانية
طبعا دا كلام فارغ
لان كل الهتش دا
بيشكل نسبة تافهة جدا
في حجم التبادل التجاري بين البلدين
الصين لو عاوزة تعاقب تايوان بجد
يبقى تفرض حظر على ورادتها
من الرقائق الالكترونية
واشباه الموصلات من تايوان
خصوصا وان رئيس مجلس ادارة
تي اس ام سي مارك ليو
ومؤسس الشركة موريس تشانغ
الاتنين قابلوا نانسي بيلوسي
وتصوروا معاها بحضور رئيسة تايوان
تساي انغ وين
بس الصينيين عملوا نفسهم
مش واخدين بالهم
ورفضوا طبعا انهم يعاقبوا تي اس ام سي
لانهم زيهم زي الامريكان
ما يقدروش يعيشوا من غيرها
وفي نفس الوقت
هم لسه بيحاولوا يقنعوها باي شكل
انها ترضى عليهم
وتنتج المعالجات المتقدمة عندهم
علشان يتعلموا منها اصول الشغلانة
بس خلونا نفترض
ان الصين رفعت شعار علي وعلى اعدائي
وقررت رغم كل دا
انها تسيطر بالقوة على منشات تي اس ام سي
في تايوان
زي ما الاستاذ شين ويلينغ
كبير الاقتصاديين في مركز الصين
للتبادل الاقتصادي الدولي
 نصحهم
في الحالة دي هل الصينيين حيبقوا
كدا حطوا ايدهم على الكنز
اللي الكل بيدور عليه
وبقى عندهم صناعة اشباه موصلات متقدمة
مارك ليو
رئيس مجلس ادارة تي اس ام سي
قال في مقابلة ليه مع سي ان
في اوائل اغسطس
ان الصين لو غزت تايوان
ساعتها المصانع التايوانية اللي بتصنع
اكثر الرقائق الالكترونية تقدما
في العالم
حتوقف
وحتكون غير قابلة للتشغيل
وقال ان ما فيش حد يقدر يسيطر على
تي اس ام سي بالقوة
تصريحات الراجل دا
تاخدنا لملمح مهم جدا
في صناعة الرقائق الالكترونية التايوانية
اللي ما لهاش مثيل في العالم
يعني على عكس ما كتير منكم ممكن يتخيل
نقطة قوة التايوانيين في الصناعة دي
واللي بتخليهم راكبين على الكل
مش التكنولوجيا ولا المعدات
ولا الالات ولا المنشات الصناعية
اللي بيميز التايوانيين عن غيرهم
هي العقول والخبرات البشرية
اللي بيملكوها في المجال دا
المهندسين اللي واقفين على المكن
المهندسين التايوانين لو قعدوا
وقالوا مش حنشتغل
ما فيش حد لا من امريكا ولا من الصين
حيعرف يشغل المصانع دي
وينتج نفس الرقائق المتقدمة
بنفس الجودة
علشان كدا الخبراء العسكريين بيتوقعوا
ان الصين لو غزت تايوان
فاول حاجة حتعملها
هي انها حتؤمن المهندسين اللي شغالين
في صناعة الرقائق الالكترونية
بحيث ما يصيبهمش اي اذى
لانها مدركة ان بدون المهندسين دول
المصانع والمكن حيبقوا زي قلتهم
الامريكان على الناحية التانية بقى
واخدين بالهم من نفس النقطة
في ورقتهم البحيثة اللي نشروها على موقع
الكلية الحربية للجيش الامريكي
تحت عنوان
عش مكسور
ردع الصين عن غزو تايوان
جاريد ماكيني وبيتر هاريس
اقترحوا على الجيش الامريكي
انه يهدد الصين بتدمير منشات
تي اس ام سي في تايوان
لو حاولت تسيطر عليها بالقوة
وفي نفس الوقت اقترحوا عليه
انه ينقل بسرعة
المهندسين والخبراء التايوانيين
اللي شغالين في صناعة اشباه الموصلات
من تايوان لامريكا
المهندسين دول بخبراتهم
يقدروا يبنوا صناعة رقائق
الكترونية متقدمة في اي بلد في العالم
من الصفر
وبمناسبة كلامنا عن المهندسين التايوانيين
الصين بتحاول من سنين
انها تجذب اكبر عدد ممكن
من المهندسين التايوانين
من خلال اقناعهم انهم
يسيبوا شركاتهم
علشان يشتغلوا مع الشركات الصينية
باضعاف المرتبات اللي بياخدوها
على سبيل المثال
في 2019 و2020
شركتين صينيتين جداد مدعومين
من الحكومة الصينية
نجحوا في انهم يستقطبوا
اكتر من 100 مهندس ومدير سابق
من شركة تي اس ام سي التايوانية
ودا بحسب مجلة
  
ليه المهندسين دول سابوا تي اس ام سي
اللي بتعتبر اكبر شركة في المجال
وراحوا الصين
ببساطة علشان اتعرض عليهم
مرتبات بتعادل ما بين ضعفين
لضعفين ونص المرتبات اللي بياخدوها
من تي اس ام سي
الشيء المدهش بقى
هو ان الصينيين عادة
بيستغنوا عن المهندسين دول وبيرفدوهم
بعد 5 سنين في المتوسط
ودا بعد ما بياخدوا منهم
عصارة خبراتهم
يعني لا مؤاخذة بيحلبوهم
وبعدين بيرموهم
المهندسين دول لما الصينيين بيرفدوهم
ما بيقدروش يرجعوا يشتغلوا
في تايوان تاني
لان التايوانيين بيعتبروهم ساعتها
خونة ومرتزقة
باعوا بلدهم للصينيين
طبعا مسالة هجرة الادمغة
في مجال الرقائق الالكترونية
بتعتبر مسالة حساسة جدا في تايوان
لان الهجرة دي بتهدد قدرتهم
على الاحتفاظ بمكانتهم في سوق
الرقائق الالكترونية
باعتبارهم الدولة الاكثر تقدما
في المجال
ولو فقدوا الميزة دي
يبقى ما فيش درع سيليكون ولا حاجة
وساعتها تكلفة غزو الصين لتايوان
مش حتبقى كبيرة
زي ما هو حاصل دلوقت
في ابريل 2021
موريس تشانغ مؤسس تي اس ام سي
قال ان صناعة الرقائق الالكترونية
في تايوان
عاملة كانها سلسلة جبال مقدسة
بتحمي البلد
بدون التميز في الصناعة دي
جزيرة تايوان حتبقى في خطر
التايوانيين بقى علشان يحموا نفسهم
ويحطوا حد للسرقة الصينية
للعقول التايوانية
راحوا في مايو اللي فات اقروا قانون
بيمنع اي موظف شغال في شركات
رقائق الكترونية تايوانية
انه يسافر الصين تحديدا
بدون اذن مسبق من الحكومة
طول ما انت شغال في الشركات دي
لازم تستاذن من الحكومة التايوانية
قبل ما تسافر الصين
ولو استقلت من الشركة او ترفدت
حتقعد برضو 3 سنين
بعد مغادرتك للشركة
ما تسافرش للصين غير باذن
واللي حيخالف حيعرض نفسه للغرامة
او السجن
المهم نرجع تاني لكلامنا
عن احتمال غزو الصين لتايوان
الصين لو قررت غزو تايوان
لازم تكون حاطة في حسابها
احتمال دخولها في اشتباك عسكري مباشر
مع القوات الامريكية
المتمركزة في القواعد القريبة من تايوان
ودا بيخلي الصينيين في حيرة
هل يدخلوا تايوان مباشرة
ويجازفوا بانهم يسيبوا ضهرهم
مكشوف للامريكان
وللا يضربوا القواعد الامريكية الاول
بحيث يحيدوها
وبكدا يورطوا نفسهم في مواجهة مباشرة
مع الجيش الامريكي
في الحقيقة ايا كانت الاستراتيجية الصينية
فمش من مصلحة حد ابدا
ان الحرب دي تحصل
ودا سواء امريكا تورطت فيها بشكل مباشر
او لا
ودا لاسباب كتير
اولا الحرب دي حتحصل في واحد
من اكثر طرق الشحن ازدحاما في العالم
بمجرد ما الاشتباكات تبدا
ما فيش سفينة تجارية حتعدي
ودي كارثة بالمناسبة
لان في اول 7 شهور بس من السنة
نصف سفن الحاويات في العالم تقريبا
عبرت مضيق تايوان
دا غير ان حوالي 88
من اكبر سفن الحاويات في العالم
عبرت المجرى المائي دا
عدم عبور السفن دي
حيتسبب في حالة من الشلل
لحركة التجارة العالمية
مؤسسة راند الامريكية
بتتوقع ان لو امريكا دخلت في حرب مع الصين
لمدة سنة واحدة بس
فالناتج المحلي الاجمالي الامريكي
حينخفض ما بين 5 ل 10
والناتج المحلي الاجمالي للصين
حينخفض ما بين 25 ل 35
انكماش اكبر اقتصادين في العالم
معناه تورط العالم كله في ركود
ويا سلام بقى لو اليابان
صاحبة تالت اكبر اقتصاد في العالم
تورطت في الصراع دا
ودخلت تساند امريكا وتايوان
كدا يبقى كملت
مع كامل احترامنا لروسيا واوكرانيا
والازمة بتاعتهم
لكن في النهاية الدولتين دول
اقتصادهم ضعيف جدا
بالمقارنة مع الحيتان اللي بنتكلم عليهم
حرب تايوان حتؤدي بشكل مباشر
لانقطاع امدادات الرقائق الالكترونية
ومحاصرة الاقتصاد الصيني
اللي الامريكان مش حيسمحوا له اكيد
انه يصدر قلم رصاص حتى
ودا لو حصل
حيزعل العالم كله
واول اللي حيزعلوا احنا كدول عربية
بنعتمد بشكل كبير على الاستيراد
من الصين
وفي نفس الوقت
اقتصاداتنا مرتبطة بشكل كبير
بالنظام المالي الامريكي
تاثيرات الحرب الروسية الاوكرانية
اللي احنا مستحملينها بالعافية دي
حتبقى ولا حاجة جنب الخراب اللي حيتسبب
فيه حرب تايوان
احنا مال اهلنا بالقصة دي
او ذنبنا ايه
ايه علاقتنا بمشاكل الصينيين
مع الامريكان
انا ما عرفش
عموما خلونا نتفرج
انا كدا خلصت كلامي
وكالعادة في نهاية كل حلقة
عندي سؤال لحضراتكم
سؤال حلقة النهار دا مختلف شوية
هل تحبوا نعمل حلقة
نتكلم فيها بالتفصيل
عن التاثيرات المحتملة
لمحاصرة امريكا للاقتصاد الصيني
وهل امريكا اصلا
تقدر تحاصر الاقتصاد الصيني
بنفس الطريقة اللي حاصرت بيها
الاقتصاد الروسي
لو حابين نعمل الحلقة دي قريب
عرفوني في التعليقات
وفي النهاية يا ريت لو عجبتكم
وحابين تشوفونا تاني
اشتركوا في القناة
واستنونا في حلقات جديدة باذن الله
سلام
