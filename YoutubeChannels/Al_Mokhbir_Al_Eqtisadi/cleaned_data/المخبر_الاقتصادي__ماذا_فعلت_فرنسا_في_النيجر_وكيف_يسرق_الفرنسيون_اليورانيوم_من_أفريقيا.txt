في نهاية نوفمبر 2022
الحكومة الفرنسية اصدرت تعليمات
لكل المسؤولين في البلد مفادها انه كله
يعمل حسابه ان هيكون فيه انقطاع في التيار
الكهربائي خلال الشهر الجاي
اللي هو شهر ديسمبر اللي احنا فيه دا
التعليمات دي جاية في وقت فرنسا بتعاني
فيه من وضع شديد الصعوبة
فيه ازمة طاقة كبيرة في البلد
وفيه شكوك كبيرة حوالين كفاية الانتاج
الفرنسي الحالي من الكهربا
باختصار فرنسا ما عندهاش حاليا الكهربا
اللي تغطي كامل احتياجاتها
خصوصا في ظل الازمة الثلاثية اللي البلد
بتعاني منها
طقس شديد البرودة
غاز وفحم اسعارهم عالية
محطات طاقة نووية برا الخدمة
علشان كدا الفرنسيين بدؤوا يفكروا في ترشيد
الاستهلاك بالاجبار
ودا من خلال قطع الكهربا لاوقات محددة
في اجزاء مختلفة من البلد خلال فصل الشتا
دلوقت كونك مواطن فرنسي عندك مشكلة
في الكهربا سواء في الوفرة او في السعر
فدا وضع بيثير التعاطف
ما فيش خلاف
ودا هو الحاصل بالفعل واللي تقدر تلاحظه
بسهولة في تغطية وسائل الاعلام الغربية
لازمة الطاقة في فرنسا باعتبارها ازمة
انسانية قبل ما تكون ازمة اقتصادية
لكن الوضع دا برضو بيثير التساؤل
هم الغلابة اللي الفرنسيين سارقينهم
وماصين دمهم مش من حقهم هم كمان
حد يتعاطف معاهم ويسلط الضوء عليهم
لعل وعسى يعرفوا ياخدوا حقهم المنهوب
حد فيكم يعرف الكهربا اللي الفرنسيين
بينوروا بيها بيوتهم ومصالحهم الحكومية
والبلد كلها جاية منين وازاي
الكهربا اللي الفرنسيين هيموتوا عليها دلوقت
بينتجوها ازاي
الاجابة السهلة على السؤال دا
هي الطاقة النووية
فرنسا بتعتمد على محطات الطاقة النووية اللي
بتشتغل باليورانيوم في انتاج 75 من
احتياجاتها من الكهربا
حلو قوي الكلام دا
تعرف بقى ان جزء كبير من اليورانيوم
اللي بيشغلوا بيه المحطات النووية بتاعتهم
الفرنسيين سارقينه من واحدة من افقر
دول العالم
طب ليه بقول سارقينه
لا دي حكاية طويلة
وماساة تثير الحزن فيها تفاصيل كتير
لازم نبدا الحلقة علشان نحكيها من الاول خالص
انا اشرف ابراهيم ودا المخبر الاقتصادي
في اكتوبر سنة 1973
منظمة الدول المصدرة للبترول اوبك
اخدت قرار حظر تصدير النفط لعدد من
الدول الغربية
ودا كمحاولة منها لدعم مصر وسوريا
في حرب السادس من اكتوبر
قرار حظر النفط عمل ازمة كبيرة
في اسعار الطاقة العالمية
وتسبب في ارتفاعها لمستويات قياسية
في الوقت دا فرنسا زيها زي كتير من الدول
الغربية كانت بتعتمد على البترول في تشغيل
معظم محطات الطاقة في البلد
لما اوبك ضربت ضربتها والبلد دخلت
في ازمة زيها زي الولايات المتحدة
صناع القرار في فرنسا قالوا احنا مش عاوزين
نوقع في نفس الورطة دي تاني
احنا لازم يكون عندنا مصدر تاني للطاقة
نقدر نتحكم فيه
بحيث ما حدش بقدر يلوي دراعنا او يلبسنا
في الحيط زي ما هو حاصل دلوقت
من هنا بدا الفرنسيين يفكروا في الطاقة
النووية باعتبارها البديل الانسب للنفط والغاز
في انتاج الطاقة
في الفترة ما بين سنة 1974 واواخر
التمانينيات شركة الكهربا الفرنسية
اليكتريسيتي دو فرانس
 بدات تشغل المفاعلات النووية
اللي البلد بتبنيها
بواقع 6 مفاعلات نووية بتدخل الخدمة
كل سنة
فرنسا النهار دا عندها حوالي 56 محطة
نووية معظمهم تبنى في السبعينيات
والتمانينيات
المفاعلات دي لما تكون شغالة بكامل
طاقتها بتقدر توفر حوالي 75 من
احتياجات فرنسا من الكهربا
المهم محطات الطاقة النووية دي علشان
تشتغل محتاجة يورانيوم
الفرنسيين في البداية قرروا انهم يعتمدوا
على نفسهم ويستغلوا احتياطيات اليورانيوم
بتاعتهم الموجودة في اراضيهم
اعتبارا من يناير سنة 1988 الفرنسيين كان
عندهم 61 الف و790 طن من الاحتياطيات
المؤكدة من اليورانيوم
الاحتياطيات دي بدؤوا يستغلوها بقوة من
اوائل التمانينيات علشان يخدموا على المفاعلات
بتاعتهم
ولكن كان عندهم كذا مشكلة تمنعهم من
الاستمرار في السكة دي
اولا الاحتياطيات دي كان حجمها قليل
بالنسبة لاحتياجات المفاعلات النووية الفرنسية
يعني في 1982 الانتاج الفرنسي من
اليورانيوم كان بيغطي حوالي 80 من
احتياجات المفاعلات
على سنة 1990 انتاج البلد ما بقاش يكفي
اكتر من تلت احتياجات المفاعلات
من اليورانيوم
غير كدا تكلفة استخراج اليورانيوم في فرنسا
كانت مكلفة جدا لاسباب كتير من
ضمنها مثلا انه بما انهم بينتجوا في فرنسا
فلازم يهتموا بقى بالبيئة وصحة السكان
وكل الكلام دا
الكيلوغرام الواحد من اليورانيوم تكلفة
استخراجه في فرنسا كانت بتوصل ل 130 دولار
بالاضافة لكدا لما المواطنين الفرنسيين بدؤوا
ينتبهوا لمخاطر انشطة استخراج اليورانيوم
على الصحة والبيئة بقى فيه معارضة كبيرة
للمشاريع دي
وعلى هذا الاساس الحكومة الفرنسية
فكرت في فكرة جهنمية
قال لك اولا احنا نقفل مناجم اليورانيوم
اللي عندنا دي
لانها من ناحية ما فيهاش كميات كبيرة
ومن ناحية تانية هتجيب لنا
وجع الدماغ
وبالفعل بدؤوا يقفلوا في 230 منجم لليورانيوم
واخر واحد خالص قفلوه في 2001
وبعدين قالوا واحنا ليه تاعبين نفسنا
احنا نروح على الدول الفقيرة
اللي عندها كميات كبيرة من اليورانيوم
وفي نفس الوقت لا عندها الشغل بتاع الصحة
والبيئة وحقوق الانسان وكل الكلام اللي
بيجيب وجع دماغ دا ونعمل مشاريع استخراج
يورانيوم هناك
فرنسا كان عندها بالفعل مشاريع لاستخراج
اليورانيوم في الدول دي شغالة بقى لها سنين
في سنة 1984 شركات التعدين الفرنسية
كانت مشاركة في مشاريع استكشاف
واستخراج اليورانيوم في 18 دولة
على سنة 1986 انشطة الشركات دي
انحصرت في 9 دول
هي الكاميرون
والكونغو والغابون ومالي والنيجر
ونيجيريا والسنغال وزائير وزامبيا
من ضمن الدول ال 9 اللي فاتوا دول
اكتر دولة الفرنسيين ركزوا معاها
كانت النيجر
اللي كانت تحت الاحتلال الفرنسي
لحد ما استقلت سنة 1960
المهم اول مرة يتم اكتشاف اليورانيوم
في النيجر كان اواخر الخمسينيات وتحديدا
سنة 1959
لما هيئة الطاقة الذرية والبديلة الفرنسية
ومكتب البحوث الجيولوجية والتعدين الفرنسي
لقوا رواسب كبيرة من اليورانيوم
في مدينة ارليت في شمال النيجر
النيجر كانت بتحلم ان احتياطياتها من
اليورانيوم اللي هو معدن استراتيجي العالم
كله بيدور عليه
تساعدها في تحقيق مكاسب مادية تخليها
قادرة تعمل تنمية اقتصادية وتحسن مستوى
المعيشة بتاع الناس اللي ما شافوش غير
المر والفقر اثناء الاحتلال الفرنسي
وطبعا هم مش هيقدروا يعملوا دا غير
لو باعوا اليورانيوم باعلى سعر علشان يحققوا
منه اقصى استفادة
والكلام دا ينطبق على اي مشتري محتمل
لليورانيوم بما في ذلك فرنسا
لكن مع الاسف فرنسا في الوقت دا
ورغم استقلال البلد عنها الا انه كان ليها
نفوذ سياسي وعسكري واقتصادي قوي
على النيجر تخليها تفرض عليها اللي
هي عاوزاه
بموجب اتفاقيات تم توقيعها بين فرنسا
وحكومة النيجر سنة 1961 و1968
فرنسا بدات انشطة استكشاف وانتاج
اليورانيوم في البلد
وكان فيه اتفاق تالت توقع عليه
سنة 2001
الاتفاقات دي كلها كانت بشروط اقل شيء
ممكن تتوصف بيه هو انها مخزية وظالمة
لاصحاب الارض
وخليني اقول لكم بعضها
الشركات الفرنسية اخدت كل انواع الاعفاءات
الممكنة
خد عندك اعفاءات من الرسوم الجمركية
ومن رسوم التصدير
واعفاء من ضرايب القيمة المضافة
على المواد والمعدات والالات وقطع الغيار
واعفاء من ضرايب الوقود
دا غير اعفاء 20 من دخل الشركات الفرنسية
العاملة في قطاع اليورانيوم من
ضريبة الشركات
ودا بالمناسبة غير ان فرنسا ممثلة في شركتها
الحكومية اريفا كانت بتشتري اليورانيوم
من النيجر باسعار زهيدة جدا بالمقارنة
مع اسعاره العالمية
وقصاد كل دا الحكومة في النيجر ما لهاش
غير ضريبة زهيدة جدا قيمتها 55 تاخدها
من ارباح الشركة الفرنسية كضرايب
ظلم بين وسرقة علني
لكن النيجر ما كانش عندها خيارات كتير
لكن دا ما منعش رئيس النيجر السابق
حماني ديوري انه يحاول يطلع باي مكسب
من الفرنسيين لصالح البلد
بعد ما الدول العربية من خلال اوبك حظرت
تصدير النفط سنة 1973 وبقى فيه اقبال
عالمي كبير على اليورانيوم ادى
لارتفاع سعره
الرئيس ديوري تشجع انه يفاتح الفرنسيين
اللي كانوا محتكرين تعدين اليورانيوم
في النيجر في فكرة انهم يزودوا شوية
السعر اللي بياخدوا بيه اليورانيوم
بحيث ان النيجر هي كمان تستفاد
بدل ما هم واخدين كل المكاسب في بطنهم
لوحدهم وسايبين اصحاب الثروة الاصليين
مش لاقيين ياكلوا
وراح ديوري مشجع الغابون انها تنضم له
هي كمان في المفاوضات مع الفرنسيين
علشان ياخدوا منهم اليورانيوم بسعر عادل
وبالفعل الاطراف ال 3
فرنسا والنيجر والغابون اجتمعوا مع بعض
في مارس سنة 1974 في النيجر
في الاجتماع دا وزير الصناعة الفرنسي
يفيس غينا
اللي كان بيراس وفد فرنسا ما عجبهوش
الكلام وشاف ان طلب رئيس النيجر غير مقبول
والاجتماع انتهى على انهم هيجتمعوا تاني
الشهر الجاي في نيامي عاصمة النيجر
الوزير الفرنسي قال لرئيس النيجر تعال
بس نجتمع الشهر الجاي ومش هنختلف
ايه بقى اللي حصل في اجتماع الشهر
اللي بعده
ولا حاجة الاجتماع ما تمش اصلا
الاجتماع دا كان المفروض ينعقد
يوم 18 ابريل سنة 1974
قبل معاد الاجتماع ب 72 ساعة بالضبط
وتحديدا يوم 15 ابريل سنة 1974 حصل انقلاب
على ديوري وتم الاستيلاء على السلطة
من شخص مقرب من الفرنسيين
ودي كانت اول مرة يحصل انقلاب في النيجر
الفرنسيين بيقولوا دي مجرد صدفة وتصادف
كان بودنا نقابل ديوري ونشوفه عاوز
يرفع سعر اليورانيوم لحد كام
بس ما فيش نصيب بقى
خد الشر وراح
من اللحظة دي الفرنسيين فضلوا راكبين
على اليورانيوم في النيجر اللي كانت رابع اكبر
منتج للمعدن دا في العالم
وكانوا مسخرين البلد كلها لصالح المفاعلات
النووية الموجودة في فرنسا
لدرجة ان اليورانيوم بتاع النيجر كان في
وقت من الاوقات مسؤول عن اضاءة تلت
الانوار في فرنسا
وفي نفس ذات اللحظة النيجر كانت واحدة
من افقر دول العالم
المهم في 2006 النيجر عملت قانون جديد
بيحكم وبينظم انشطة التعدين في البلد بما
في ذلك طبعا تعدين اليورانيوم
بموجب القانون دا الحكومة هترفع الضريبة
المفروضة على انشطة تعدين اليورانيوم
من 55 ل 12
اقرار القانون دا في 2006 ما اثرش
على الفرنسيين في حاجة
طب ليه
هقول لك
انا قلت لكم من شوية ان الفرنسيين من خلال
شركتهم الحكومية اريفا عملت اتفاق مع
النيجر في 2001
الاتفاق دا ما دخلش حيز التنفيذ غير في 2004
وكانت مدته 10 سنين
الفرنسيين في الاتفاق دا كانوا مؤمنين نفسهم
من خلال بند بيمنع الحكومة في النيجر
انها تجبرهم على الالتزام باي قوانين
جديدة ممكن تعتمدها خلال مدة العقد
وعلى هذا الاساس قانون 2006 دا مش هيؤثر
على الفرنسيين غير في 2014
المهم قبل ما الاتفاقية بينهم تخلص بفترة
النيجر وشركة اريفا الفرنسية اللي بتزود
المفاعلات الفرنسية باحتياجاتها من اليورانيوم
دخلوا في مفاوضات مع بعض بحيث يتفقوا
على بنود التعاقد بعد 2014
النيجر تمسكت برفع الضريبة
من 55 ل 12 زي ما القانون بيقول
الفرنسيين ما عجبهمش الكلام وقالوا دا كتير
وبالشكل دا الموضوع هيخسر معانا
حكومة النيجر على الناحية التانية قالت لهم
ازاي الكلام دا
دا احنا بنقول لكم 12 بس
في حين ان انتم بتدفعوا 13 في كندا
و185 في كازاخستان
رد مفحم صح
تفتكر ايه كان رد الفرنسيين على الكلام دا
في ديسمبر 2013 اريفا قررت انها توقف
انتاج اليورانيوم فجاة في النيجر
ليه يا عم ايه اللي جرى
قال لك معلش بنعمل صيانة للمناجم
بتاعتنا وكدا
طبعا دا كلام فارغ
الشركة الفرنسية بصفتها واحدة من اكبر
مشغلي العمالة في النيجر قررت انها
تستخدم تقلها الاقتصادي في الضغط على
حكومة النيجر في المفاوضات
مش انتو عاوزين ترفعوا الضرايب علي
طب انا هطربقها على دماغكم وهقعد لكم
الناس في بيوتها وانتو اصلا حالتكم كرب
ومش هتستحملوا وهتوافقوا على شروطي
الكلام دا طبعا ما تقالش نصا بس هو دا معنى
التحرك الفرنسي
فضلت الشركة الفرنسية موقفة الانتاج لحد ما
استانفته تاني بعدها بشهر وتحديدا في
بداية فبراير 2014
والنيجر تمسكت بموقفها
وفي مايو 2014 الشركة وافقت اخيرا على
شروط النيجر
الاعفاءات الضريبية اللي واخدها هتقل
والضريبة هتزيد ل 12 وهتدفع
90 مليون يورو علشان تطور الطرق المؤدية
للمناجم وتبني مشاريع خدمية للناس
في المنطقة
وفي نفس الوقت الشركة الفرنسية التزمت
بانها هتعين مواطنين من النيجر على راس
منجمين اليورانيوم اللي بتشغلهم في البلد
وهما سومير وكوميناك
والاتفاق دا البرلمان في النيجر اقره في اكتوبر
من نفس سنة
انت ممكن تتخيل دلوقت ان دي نهاية سعيدة
لقصة حزينة
لان الشروط دي انتصار ساحق لشعب النيجر
قليل الحظ على الفرنسيين
اخيرا الشعب دا هياخد حقه ويحط ايده على
نصيب عادل من ثروته اللي اتحرم منها على
مدار عقود
ولكن خليني اقول لك ما تتحمسش قوي كدا
تعال احكي لك اخواتنا الفرنسيين عملوا ايه
وركز وتعلم من فضك
هي اي نعم مش حاجة كويسة تتعلمها من
الفرنسيين
بس علشان تبقى فاهم الدنيا ماشية ازاي
بص يا سيدي
المفروض انه بعد دخول الاتفاق الجديد بين
شركة الطاقة النووية التابعة للحكومة الفرنسية
اريفا وحكومة النيجر حيز التنفيذ
الايرادات بتاعت النيجر من قطاع اليورانيوم تزيد
بس دا ما حصلش
بالعكس دي قلت
ودا شيء غريب جدا خصوصا وان الانتاج
زي ما هو ما تغيرش
يعني مثلا خد عندك منجم سومير
التابع للشركة الفرنسية في النيجر واللي بيعتبر
واحد من اكبر مناجم اليورانيوم
في 2013 اريفا دفعت للنيجر ضرايب قيمتها
15 مليون دولار عن ايراداتها من المنجم دا
الكلام دا كان قبل الاتفاق الجديد اللي زادت
فيه قيمة الضرايب
بعد الاتفاق بقى المفروض تدفع اكتر صح
في 2015 بقى الفرنسيين دافعين ضرايب
قيمتها 11 مليون دولار عن نفس المنجم
بنفس مستويات الانتاج
يعني مش بس ما دفعوش زيادة
لا دول دفعوا اقل ب 4 مليون دولار
كدا فيه حاجة مش مضبوطة
وقبل ما اقول لك الغلط او اللعب حصل فين
حابب بس اشير لتصريح مهم جدا قاله
السفير الصيني في النيجر للحكومة هناك
في 2010
الراجل قال لهم لو انتو خلال اخر 40 سنة
بتكسبوا من تصدير البصل اكتر من اللي
بتكسبوه من تصدير اليورانيوم
يبقى كدا فيه حاجة غلط
وخليني اقول لك الغلط فين
الفرنسيين وافقوا على الاتفاقية بتاعت 2014
وهم زعلانين
رغم ان الكل ساعتها قال ان الاتفاقية مكسب
للطرفين
لكن بالنسبة للفرنسيين دي كانت خسارة
ليه كانت خسارة
هقول لك تحليلي انا الشخصي
باختصار هو شايف ان حكومة النيجر طرف
هو مستغفله ومدي له على قفاه بقى له 50
سنة تقريبا
جايين بقى تستنصحوا دلوقت وعاوزين تبيعوا
اليورانيوم بسعر عادل زي بقية الدول المحترمة
طب ايه العمل بعد ما وقعنا الاتفاقية
قال لك بسيطة
نسرقهم
ال 12 يا جماعة الضرايب اللي النيجر فرضتها
بتتحسب على اساس ارباح الشركة الفرنسية
والارباح بتاعت الشركة بيحددها سعر
بيع اليورانيوم
الفرنسيين خفضوا في دفاترهم سعر بيع
اليورانيوم من اكتر من 110 دولار لاقل
من 79 دولار للكيلوغرام
بالشكل دا الارباح قلت على الورق
والفلوس اللي بتدفع لحكومة النيجر قلت
لو بصيت معايا على ارقام الانتاج ومدفوعات
الضرايب بتاعت اريفا في 2015 هتلاحظ شيء
عجيب جدا
في السنة دي 28 من انتاج الشركة من
اليورانيوم كان جاي من النيجر
و37 كان جاي من كازاخستان
المفروض ان مدفوعات الضرايب تتناسب
مع الانتاج
بس مش دا هو الحاصل
الفرنسيين دفعوا للنيجر 7 من اجمالي
الضرايب اللي دفعوها للدول صاحبة الاراضي
اللي فيها مناجم اليورانيوم بتاعتها خلال
السنة دي
ودفعوا لكازاخستان 74 من الفلوس
اللي بيدفعوها
في حين ان الدولتين اصلا انتاجهم
من اليورانيوم قريب من بعضه
الحركة دي خلت الوضع يبقى كما هو عليه
فرنسا بتشغل محطاتها النووية بيورانيوم جاي
من النيجر وكازاخستان وكندا
وبتدفع للنيجر الفقيرة اقل سعر لانها فقيرة
وما لهاش صوت ولا حد يدافع عنها في
ماتشات الدوري الانكليزي
وفي نفس الوقت فرنسا بتملك
نفوذ قوي عليها
وبالمناسبة احد وسائل نفوذ فرنسا على النيجر
هي عملة ال اللي هي العملة
الرسمية بتاعت 15 دول افريقية
من ضمنهم النيجر واللي بتصدرها
الخزانة الفرنسية
انا كنت حكيت لكم قصة العملة دي بالتفصيل
وازاي فرنسا بتستخدمها في نهب افريقيا
في حلقة فرنسا تنهب افريقيا
اللي ما تفرجش عليها ضروري يشوفها لانها
هتفهمه حاجات كتير
وبما اننا جبنا سيرة الخزانة الفرنسية
خدوا النكتة دي
في نوفمبر اللي فات
الحكومة الفرنسية اقرت مساعدة للنيجر قيمتها
15 مليون يورو
ناس قلبها كبير
طيب بدل ما تدوهم لقمة وتعاملوهم
كشحاتين محتاجين المساعدة
ادوهم المخبز بتاعهم اللي انتو واكلينه
في بطنكم
ايه اللي هيحصل لو شركة اريفا الحكومية
الفرنسية عاملت النيجر بالحق والعدل وادتها
التمن العادل لليورانيوم بتاعها
انتو عارفين اريفا شغالة في اكتر من بلد
وماشية زي الالف هناك
مش بتمشي شمال غير في النيجر
في 2017 الشركة تفضحت لما اتضح
انها متورطة في قضية رشوة في النيجر
لو انت مكان اريفا تعمل ايه في الورطة دي
ببساطة الشركة الفرنسية غيرت اسمها
في يناير 2018 علشان تهرب من الفضيحة
بدل ما كان اسمها اريفا
خلت اسمها اورانو
وانا من موقعي هذا بقول لكم يا جماعة
اورانو هي اريفا الفرنسية بذات نفسها
اللي تمسكت في قضية رشوة في النيجر
وواكلة فلوس الناس هناك
انا كدا خلصت كلامي
وكالعادة عندي سؤال لحضراتكم
تفتكر هل فرنسا ممكن تكون في يوم من
الايام شريك موثوق فيه في التنمية
الاقتصادية في افريقيا
هتابع اجاباتكم في التعليقات
وفي النهاية ياريت لو عجبتك الحلقة دي
حابب تشوفنا تاني اشترك في القناة
واستنانا في حلقات جديدة باذن الله
وقبل ما انسى صحيح
اورانو الفرنسية هي اريفا
اوع تنسى
سلام
