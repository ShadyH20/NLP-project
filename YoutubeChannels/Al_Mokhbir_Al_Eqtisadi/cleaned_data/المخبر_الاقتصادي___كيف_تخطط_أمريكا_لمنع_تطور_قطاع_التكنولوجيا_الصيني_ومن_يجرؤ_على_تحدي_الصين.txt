من حوالي السنتين
وتحديدا في 3 ديسمبر 2020
جون راتكليف مدير الاستخبارات الوطنية
الامريكي السابق
كتب مقال مهم جدا في وول ستريت جورنال
تسبب في قلق جزء كبير
من الراي العام الامريكي
راتكليف اللي كان لسه في منصبه
في الوقت دا
قال انا بصفتي مدير للاستخبارات الوطنية
فانا بقدر اوصل لمعلومات استخباراتية
ما فيش حد في الحكومة الامريكية كلها
باستثناء الرئيس يقدر يطلع عليها
انا المكتب بتاعي هو اللي بيعد موجز
المعلومات الاستخباراتية اللي بيتعرض على
الرئيس كل يوم
راتكليف بدا بتعريف نفسه بالشكل دا
علشان الناس تنتبه كويس جدا للكلام
اللي حيقوله
الراجل قال انا لو فيه معلومة واحدة عاوز
الشعب الامريكي كله يعرفها
فهي ان الصين بتعتبر اكبر تهديد بيواجه
امريكا النهار دا
المعلومات الاستخباراتية بتاعتنا واضحة
الصينيين بيخططوا للتفوق
على الولايات المتحدة
اقتصاديا وعسكريا وتكنولوجيا
وحدي لكم مثال بسيط
الصين سرقت تكنولوجيا توربينات
الرياح من شركة تكنولوجيا الطاقة الامريكية
 
وخسرتها مليار دولار وتسببت في خسارة
700 موظف لوظايفهم
الكلام اللي قاله مدير الاستخبارات الوطنية
الامريكي السابق دا
تقدروا تقولوا انه بيعبر عن القناعة الحقيقية
للادارات الامريكية المختلفة
تجاه الصين في السنين الاخيرة
لو فيه حاجة واحدة الديمقراطيين والجمهوريين
بيتفقوا عليها في ما يخص امن
الولايات المتحدة وسياستها الخارجية
فهي ان الصين بتشكل تهديد
وجودي لامريكا
الامريكان في محاولتهم لتحييد التهديد دا
بيستهدفوا النهار دا قطاع التكنولوجيا الصيني
بشراسة
باختصار امريكا حريصة ان الصين تفضل
متخلفة تكنولوجيا عنها بفارق كبير
بيضمن التفوق الامريكي
وفي الاطار دا الولايات المتحدة بتستخدم
كل الادوات المتاحة اللي تقدر من خلالها
تعطل الصينيين
واخر استهداف امريكي للطموحات التكنولوجية
الامريكية حصل في اغسطس اللي فات
الامريكيين استهدفوا بقرار غير معلن
واحد من اهم القطاعات التكنولوجية اللي
الصينيين شغالين عليه بقى لهم فترة
ودا نقدر نقول انه استدعى ان الرئيس الصيني
بنفسه يعلق بشكل غير مباشر على الموضوع
ايه بقى اللي حصل بالضبط من ايام
وازاي الامريكيين بعد ما هدوا شركة هواوي
بيخططوا دلوقت لقتل طموحات الصين
في مجالات مهمة وحيوية جدا
زي الذكاء الاصطناعي والحوسبة
ومراكز البيانات
وايه هي قصة التحالف التكنولوجي الرباعي
اللي امريكا بتحاول تقنع اليابان وتايوان
وكوريا الجنوبية انهم يعملوه سوا بحيث
يحاصروا الصين تكنولوجيا
دا جزء من اللي حندردش فيه مع بعض
في حلقة النهار دا
انا اشرف ابراهيم ودا المخبر الاقتصادي
في 6 سبتمبر 2022
الرئيس الصيني شي جين بينغ
كان في اجتماع مهم جدا للحزب الشيوعي
الحاكم حضره رئيس مجلس الدولة
لي كه تشيانغ وعدد من اكبر
القيادات في البلد
المهم في الاجتماع دا بينغ طلب من كبار
المسؤولين انهم لازم يكثفوا الجهود المبذولة
في تطوير التكنولوجيا والتقنيات الحيوية
بالنسبة للامن القومي الصيني
والكلام هنا عن مجالات زي الذكاء الاصطناعي
واشباه الموصلات اللي الامريكيين
بيحاولوا بشتى الطرق انهم يمنعوا
الصين من انها تحقق اختراقات كبيرة فيها
الراجل ببساطة عاوز الحكومة ترمي
بتقلها في المجالات دي وتساعد القطاع الخاص
في الصين اللي الامريكيين مستهدفينه
وهاريينه عقوبات وضرب فين يوجعك
قبل الاجتماع دا بايام
وتحديدا في 31 اغسطس فوجئنا بان شركة
الرقائق الالكترونية الامريكية الشهيرة
انفيديا
بتقول في الملف بتاعها اللي قدمته
للجنة الاوراق المالية والبورصات
في الولايات المتحدة ال 
ان الحكومة الامريكية طلبت منها انها
ما تصدرش للصين 2 من اهم معالجاتها
غير لما تاخد ترخيص منها الاول
القرار الامريكي اللي عرفناه من انفيديا
مش من الحكومة
بيركز على المعالج الرسومي الاسطوري
ال 100 اللي الشركة بتنتجه حاليا
والمعالج الرسومي المعجزة اللي الشركة
حتنزله في السوق قريب
والمعروف باسم 100
للي ما يعرفش منكم معالج ال 100
بتاع انفيديا هو ملك المعالجات الرسومية
في العالم النهار دا
دا المعالج الاسرع والاكفا والاكثر تقدما
بنتكلم على معالج فيه 54 مليار ترانزسستور
المعالج دا هو عصب انشطة الذكاء الاصطناعي
وتحليل البيانات والحوسبة عالية الاداء
في العالم
تخيلوا بقى ال 100 اللي لسه حينزل سرعته
حتكون اضعاف ال 100 اللي الدنيا
 كلها بتتكلم عليه
الامريكان بقى وتحديدا الحكومة مش عاوزة
الصين تحط ايدها سواء على ال 100
او ال 100 غير باذنها
ومش بس كدا
دا بحسب كلام انفيديا الحكومة الامريكية
وارد جدا انها تطلب منها انها تنقل
بعض عملياتها الانتاجية لخارج الصين
الشيء الملفت للانتباه هو انه في نفس اليوم
اللي عرفنا اللي حصل مع انفيديا
 لقينا شركة الرقائق الالكترونية الامريكية
  
المعروفة اختصارا باسم ايه ام دي
طالعة تقول هي كمان ان وزارة التجارة
الامريكية طلبت منها انه ما تبيعش للصين
معالجات معينة بتنتجها غير بترخيص مسبق
من الحكومة
والمقصود هنا هي ال  
من طراز ام اي 250
اللي ايه ام دي بتصنعها واللي بتستخدم
في انشطة الذكاء الاصطناعي
طب ايه علاقة الصين بالكلام دا
حقول لك
في فبراير اللي فات اللجنة الوطنية للتنمية
والاصلاح في الصين
وادارة الفضاء السيبراني الصينية
ووزارة الصناعة وتكنولوجيا المعلومات الصينية
وادارة الطاقة الوطنية الصينية
وافقوا بشكل مشترك على مشروع قومي
تكنولوجي ضخم اسمه
 
في اطار المشروع دا الصينيين حيبنوا
8 مراكز حوسبة متكاملة
بالاضافة ل 10 مجموعات من مراكز البيانات
في جميع انحاء البلد
المشروع دا من المفترض انه حيودي البنية
التحتية التكنولوجية في الصين في حتة تانية
وحيساعدها على تطوير قدراتها بشكل كبير
في مجال الحوسبة عالية الاداء
والذكاء الاصطناعي وتحليل ومعالجة البيانات
والتخزين السحابي
تخيل بقى ان دي هي نفس المجالات اللي
بيتم فيها الاعتماد على الشرائح بتاعة انفيديا
واي ام دي
وخصوصا المعالج ال 100 بتاع انفيديا
واللي نقدر نقول ان حرمان الصين منه
مش بس حيؤثر على مشروعها القومي
في مجال الحوسبة ومراكز البيانات
وانما كمان حيؤثر على اكبر شركات
التكنولوجيا في الصين وخصوصا شركات
الانترنت وشركات الخدمات السحابية
الشركات دي علشان تركب معالجات بديلة
لل 100
اولا مش حتلاقي لها بديل مكافئ مش بس
في السوق المحلي وانما في العالم كله
ولو ضاقت بها الدنيا وحاولت تستخدم
عدد اكبر من المعالجات الاقل كفاءة
من ال 100 علشان تحصل على نفس قدرة
المعالجة فمش حتقدر تحقق نفس السرعات
وفي نفس الوقت التكلفة حتكون كبيرة جدا
انفيديا اللي ممكن تخسر ما يعادل 400
مليون دولار من مبيعاتها للصين بسبب
الحركة دي بتقول للعملاء بتوعها في الصين
روحوا يا جماعة هاتوا ترخيص من وزارة
التجارة الامريكية
لكنها في نفس الوقت بتؤكد ان ما عندهاش
فكرة اذا كانت الحكومة حتوافق وللا لا
يعني انت وحظك
الحكومة الامريكية قالت لانفيديا انها حتدي
تراخيص للصينيين في حالة واحدة
وهي انها تتاكد ان المعالجات دي
مش حتستخدم من قبل الجيش الصيني
او لاغراض عسكرية
ولكن دي في الحقيقة هي حجة
الولايات المتحدة في كل قرارات الحظر
التكنولوجي تقريبا اللي فرضتها على الصين
في اخر 3 سنين
ودي بالمناسبة هي قناعة الصينيين برضو
يعني في اليوم التالي لاعلان انفيديا
وتحديدا يوم 1 سبتمبر
وزارة الخارجية الصينية هاجمت الامريكيين
واتهمتهم بمحاولة فرض حصار تكنولوجي
على الصين
وقالت كمان ان امريكا بتتعمد توسيع مفهوم
الامن القومي بس علشان تحافظ على
هيمنتها التكنولوجية
الامريكيين على الناحية التانية
ماشيين بمنطق اضرب ولا تبالي
واللي يصعب عليك يفقرك
بعد هجوم الصينيين على الامريكيين بايام
وزيرة التجارة الامريكية قالت لك احنا بقى لنا
كم يوم ما فرضناش عقوبات تكنولوجية
على الصين
يللا نقرفهم في عيشتهم اكتر
في 6 سبتمبر يعني بعد 5 ايام تقريبا
من تصريحات الخارجية الصينية
وزيرة التجارة الامريكية جينا ريموندو
عملت مؤتمر صحفي في البيت الابيض ترازي
فيه الصين
فاكرين قانون الرقائق الالكترونية والعلوم
 او 
اللي الرئيس بايدن مضى عليه في اغسطس
اللي فات بعد موافقة الكونغرس
واللي بيوفر دعم قيمته 52 مليار دولار
للشركات اللي شغالة في صناعة
الرقائق الالكترونية
ريموندو بقى في المؤتمر اللي احنا بنتكلم
عليه دا
علقت على القانون وقالت ما ملخصه
ان اي شركة حتحصل على تمويل او دعم
من الحكومة الامريكية في اطار المشروع دا
مش حنسمح لها انها تبني اي مصانع او
مرافق تكنولوجية في الصين لمدة 10 سنين
والراجل فيكم يجرب
هي بصراحة ما قالتش الراجل فيكم يجرب
التصريح دا جدعنة مني كدا لاني شايفه لايق
على كلامها جدا
لكن ما علينا
سيادة الوزيرة كملت كلامها وقالت
اللي حنسمح لكم به بس هو انكم تؤسسوا
مصانع او مرافق انتاج في الصين
لتصنيع الرقائق الالكترونية القديمة المعروفة
في السوق والصناعة باسم
ال  
واللي السوق الصيني محتاجها
طبعا حتسالني هي ايه الرقائق اللي بتقع
في نطاق ال  
حقول لك طبعا
بس خليني الاول اديك فكرة ريموندو
بتوجه كلامها لمين بالضبط
او بعبارة ادق
مين هي الشركات اللي حتستفيد من الدعم
الامريكي في اطار قانون الرقائق الالكترونية
والعلوم واللي بينطبق عليها كلامها
خد عندك تي اس ام سي التايوانية
ويو ام سي التايوانية
وسامسونغ الكورية الجنوبية
و  الكورية الجنوبية
وانتل الامريكية
وغلوبال فاوندريز الامريكية
وكوالكوم الامريكية
وانفيديا الامريكية
وايه ام دي الامريكية
هي دي الشركات اللي بتسيطر على الاغلبية
الكاسحة من عمليات التصنيع والتصميم
في سوق الرقائق الالكترونية العالمي
والشركات دي كلها تقريبا حتستفيد من الدعم
الحكومي الامريكي او ال 52 مليار دولار اللي
الامريكيين ناويين يصرفوهم على الصناعة دي
وبالتالي نقدر نقول ان كلام وزيرة التجارة
الامريكية موجه للسوق كله تقريبا
باختصار ما حدش يروح يصنع رقائق متقدمة
في الصين
بس علشان احنا ناس مش مفتريين
حنسمح لكم تصنعوا ال  
في السوق كلمة ال  
تطلق عادة على الرقائق الالكترونية
اللي بتبدا من 40 نانومتر فيما فوق
يعني بنتكلم على تكنولوجيا متاخرة تقريبا
8 اجيال عن الجيل الحالي للرقائق الالكترونية
دا باختصار حرص امريكي شديد على منع
الصين من امتلاك رقائق الكترونية متطورة
سواء بنفسها او بمساعدة غيرها
مش عاوزين يسيبوا اي ثغرة الصينيين ممكن
من خلالها يكبروا في المجال دا
ونروح بعيد ليه
ماركو روبيو السيناتور الجمهوري المعروف
ونائب رئيس لجنة الاستخبارات في
مجلس الشيوخ
الراجل دا شن مؤخرا هجوم كاسح على شركة
ابل الامريكية في مقابلة مع فايننشال تايمز
وقال نصا ابل بتلعب بالنار
طب ليه يا عم ايه اللي حصل
ابل عملت ايه لكل دا
قال لك الشركة المحترمة فخر امريكا
ضافت مؤخرا في قايمة الموردين اللي
حتستعين بهم في انتاج الايفون 14
شركة اشباه موصلات صينية مملوكة
للدولة اسمها
  
ابل ناوية تشتري من الشركة دي شرائح
ذاكرة بتستخدم في تخزين البيانات على
الهواتف المحمولة
روبيو هدد ابل انها لو اعتمدت على
الشركة دي
فابل حتخضع لعملية تدقيق وتحقيق
من قبل الحكومة الامريكية عمرها
ما شافت زيها
لان ابل على حسب كلامه تعرف كويس
ان فيه مخاطر امنية في الاعتماد على شركات
اشباه الموصلات الصينية
كلام روبيو هنا بيؤكد على اللي قلته من شوية
وهو ان محاصرة الامريكيين لصناعة اشباه
الموصلات الصينية
دايما بتيجي من بوابة التهديدات والمخاطر
الامنية
التهديدات دي حقيقية ولا اي كلام
دا مش موضوعنا
انا بس بوضح لك الامريكيين
بيتعاملوا ازاي
المهم في السياق اللي احنا بنتكلم فيه دا
تقدر تفهم ايه التحالف الرباعي اللي الامريكيين
بيحاولوا يعملوه النهار دا في سوق
اشباه الموصلات
علشان يضمنوا ان الصين تفضل برا
لعبة اشباه الموصلات والرقائق الالكترونية
مش بس لسنين وانما لعقود كمان
خد بالك من حاجة
الولايات المتحدة عاوزة الصين تفضل
برا سوق اشباه الموصلات كمنتج ومطور
مش كزبون
لان من غير الصين كزبون شركات
اشباه الموصلات العالمية كلها من اول
تايوان لحد امريكا تدخل في الحيط
الصينين هم اكبر مشتري في العالم
لاشباه الموصلات
في 2021 بس استوردوا اشباه موصلات
ب 432 مليار دولار
المهم نرجع للتحالف الرباعي
في نفس اليوم اللي تم فيه اقرار قانون
الرقائق الالكترونية والعلوم في امريكا
وزير الخارجية الصيني وانغ يي
كان بيستقبل نظيره الكوري الجنوبي بارك جين
في مدينة تشينغداو الساحلية
وزير التجارة الصيني اللي قال في
المؤتمر الصحفي ان الصين بتعارض تسييس
الاقتصاد وتسليح الاقتصاد
كان بيحاول يضمن ان جيرانهم الكوريين
الجنوبيين مش حيمشوا ورا كلام حلفائهم
الامريكيين ويدخلوا معهم التحالف
المعروف باسم  4
التحالف دا اول مرة نسمع عنه كان في مارس
اللي فات لما صحيفة
 ساوث تشاينا مورنينغ بوست
كشفت ان الحكومة الامريكية بتحاول
تقنع حلفاءها الاسويين وتحديدا كوريا
الجنوبية واليابان وتايوان انهم
يدخلوا معها في تحالف هدفه محاصرة صناعة
قطاع اشباه الموصلات الصيني وطرد الصين
من سلسلة التوريد العالمية
لاشباه الموصلات
التحالف دا لو تم حيبقى ضربة كبيرة
جدا للصين
لان ال 4 دول مع بعض عندهم القدرة
على بناء صناعة اشباه موصلات
لا تعتمد على الصين
لحد دلوقت التحالف دا لا زال في مراحله
التحضيرية
هل حينجح وللا لا
ما حدش يعرف
لكن المؤكد هو ان الصينيين يقدروا يهدوا
التحالف دا من قبل ما يبدا من خلال
ثغرة مهمة جدا
والثغرة دي هي كوريا الجنوبية اللي الصين
لها نفوذ اقتصادي هائل عليها
وتقدر تعاقبها او تؤدبها بطرق كتير
واللي حصل في 2016 خير دليل
في يوليو 2016 كوريا الجنوبية وافقت
على نشر نظام الدفاع الصاروخي ثاد
على اراضيها
نشر النظام دا على الاراضي الكورية
اغضب الصينيين جدا
لانهم كانوا قلقانين من الرادرات المتقدمة
بتاعة ثاد
المهم الصين علشان تعقل الكوريين وتخليهم
يشيلوا النظام الصاروخي الامريكي
من على اراضيها
لجات للسلاح الاقتصادي والحكومة الصينية
قادت بشكل غير مباشر حركة مقاطعة شعبية
لكوريا الجنوبية خسرت الكوريين كتير
الصينيين قاطعوا المنتجات الكورية
والسياحة الكورية
والنتيجة هي خسارة الاقتصاد الكوري الجنوبي
ل 75 مليار دولار على الاقل في 2017 بس
المهم كوريا الجنوبية ما قدرتش تستحمل
الضغط الصيني وقالت للامريكان يشيلوا
النظام الصاروخي بتاعهم من على اراضيها
وبالفعل في ابريل 2017 الامريكيين
بدؤوا يشيلوا بطاريات الصواريخ
هل حشنوف سيناريو مشابه بين الصين
وكوريا الجنوبية في ما يتعلق بمحاولات
الصين لاعاقة تشكيل تحالف ال  4
وارد
لكن اعتقد ان الكوريين حيكونوا براغماتيين
في الصراع دا وحيحاولوا ما ينحازوش
لطرف على حساب طرف تاني
ودا ببساطة لان مصلحتهم مع الطرفين
لكن هل ممكن دولة من الاتنين تجبرها
انها تختار
والسؤال دا ياخدنا لسؤال حلقة النهار دا
برايك لو كوريا الجنوبية مضطرة تنحاز
لطرف من الاتنين في صراع اشباه الموصلات
حتنحاز لامريكا حليفتها التاريخية
وللا للصين شريكها التجاري الاكبر واللي
بتصدر لها ربع صادراتها
حتابع كل اجاباتكم في التعليقات
وفي النهاية يا ريت لو عجبتك الحلقة دي
حابب تشوفنا تاني
اشترك في القناة
واستنانا في حلقات جديدة باذن الله
سلام
