الف هنا
تسلم
 واحد شاي لو سمحت
عينيا
انت  
يبقى انت  
 بجد انت  
 يا عم اخلص بقى لنا كتير بنشبه على بعض  
 انت لسه فاكرني 
حد ينسى اليوم اللي قابلك فيه حد ينسى يوم فرحه 
 لا و انت الصادق قول حد يروح النيابه 
يوم فرحه  الا قولي صحيح انت عملت ايه في المشكله دي
انهي مشكلة فيهم الجواز وللا اقساط التكييف اللي حبستني 
نبدا باقساط التكييف 
خلصتها
والجواز 
طلقتها 
وليه يا ابني تدخل نفسك دوامة الاقساط ومشاكلها 
ماتعايرنيش  انت كمان كنت داخل النيابة بسبب الاقساط
لا انا متحبستش عشان مبدفعش الاقساط
امال اتحبست عشان منتظم في السداد 
ما اتحبستش اصلا دا كان تحقيق عالماشي بس انا يومها ما حكيتلكش كل التفاصيل
طب احكي لي 
انا يا سيدي مبحبش نظام التقسيط دا
مرة كتبت بوست على صفحتي الشخصية بهاجم نظام التقسيط وزي ما تقول سخنت شوية البوست ضرب بالصدفة وانتشر
قامت شركة من الشركات اللي بتقسط بدون فوايد كنت جايب سيرتها في البوست رفعوا عليا قضية
يا اخي حرام عليك انت ضد فعل الخير بتهاجم الناس اللي بتسهل علينا الصعب
خير ايه هما مبيعملوش كدا عشان سواد عيونك على فكرة هما كدا كسبانين
اي مبررات بيكسبوا ايه 
اكيد مش محبة الناس اي حد بيقسط اي حاجة
بيتكسر عليه قسط واحد على الاقل وبالتالي تنزل عليه غرامة تاخير
وافرض كل الناس التزمت في دفع الاقساط يخسروا 
لا ميخسروش يكسبوا برضو الشركات اللي بتقسط بدون فوايد دي
بتاخد عمولة من التاجر في مقابل انها بتبيع البضاعة بتاعته بكميات كبيرة
والتاجر بيكسب اكتر من العمولة اللي بيدفعها لشركة التقسيط محدش بيخسر غيرك انت 
انا بس 
انت كمثال يعني 
اه انا كمثال 
يا سيدي يكسبوا اهو على الاقل التقسيط خلى اللي ممعاهوش يعرف يشتري
بالعكس دلوقتي اللي معاه تمن الكاش واللي ممعاهوش بيقسطوا
انا نفسي افهم هما اللي معاهم بيزاحمونا في التقسيط ليه  هي الكحكة في ايد اليتيم عجبة 
اصل تخيل كدا يكون معاك خمسين الف جنيه بقالك سنتين بتحوشهم مثلا
وتفي خمس دقايق تدفعهم تمن تليفون هتحس بايه بعد ما تدفع 
هحس باعراض ذبحة صدرية
بتوع اشتري دلوقتي وادفع بعدين قالولك سلامة صدرك
 هات 20 جنيه بس وخد الموبايل في ايدك بس كل شهر هتدفع زيهم
طب ما هم كدا سهلوا عليا شرا التليفون وفي نفس الوقت وفرت الكاش لحاجة اهم 
مش زي ما انت فاكر
هو انت ضدهم ليه  
هما بس ادوك احساس مزيف بالقدرة المالية
يعني انت مثلا لو هتشتري تليفون كاش وكل اللي في جيبك ٢٠ جنيه
تفتكر ممكن يجيبولك التليفون اللي انت عايزه 
لا 
دا في حالة انك هتشتري كاش لكن لو هتشتري قسط الالفين جنيه اللي في جيبك ممكن يتقسموا على قسطين تلاتة
فبدل التليفون تاخد معاه ساعة ولابتوب كمان ادفع اول قسط وشيل يامعلم دا اولا
ثانيا انت موفرتش الكاش لحاجة اهم زي ما بتقول هتصرفه في مجموعة اقساط تانية
وفي حاجات  لا هي لازمالك ولا انت محتاجها  وهي دي لعبة اللي بيقسطلك انه يعملك حالة شراء اندفاعي
 
هو انا لسه خلصت من القدرة المالية لما هتدخل عليا بالدفع الاندفاعي
اسمه الشراء الاندفاعي يعني تروح تشتري حاجة تلاقي نفسك واخد معاها حاجة تانية مكانتش في دماغك اصلا
رايح مثلا تشتري علبة تونة تلاقيهم حاطين العيش السن جنب رف التونة تقوم واخد منه
هي ايه المصطلحات دي كلها انا حاسس اني واقف في كافتيريا كلية الاقتصاد 
انت بتقول فيها  انا فعلا كنت فاتح مكتبة تصوير مستندات قدام كلية الاقتصاد
كنت بقرا الكلام دا كتير في الكتب والملازم اللي كنت بطبعها
بس الاهم من الكلام التجارب محسوبك اتهرس في السوق شايف عربية الشاي دي تالت مشروع ليا
يا سيدي ربنا يصلح حالك وحالي 
قولي صحيح انت قولت لي ان انت خلصت قسط التكييف صح
وخلصت بعده اقساط مكنة القهوة البلاي ستيشن وفردة سماعة ايربود كانت ضايعة مني
امال لامؤاخدة بتقسط ايه دلوقتي 
شوية حاجات كده كنت شاريها بالكريدت كارد
اوبا تعالى لي بقى  اهي الكريدت كارد دي خدعة كبيرة
ماله هو كمان
حاجة ولا السحر متحسش بوجع الجنيه وهو خارج من جيبك
فيشجعك تشتري حاجات اكتر  والدليل اهو بتقول انك شاري بيها شوية حاجات
اراهنك لو كنت فاكر اشتريت ايه
لا مش فاكرها 
يعني انت عايز تقنعني ان اللي بيدفعوا كاش
مبيشتروش الحاجات اللي انا مش فاكرها دي اساسا
مش دي الفكرةبس انت لوسالت اي كاشير في محل او مول تجاري
هيقولك ان حجم المشتريات بتاعة الناس اللي بتشتري بالكريدت كارد
اكتر من اللي بيشتروا كاش وبعدين انا عايز اقولك نصيحة بما اننا معرفة قديمة
معرفة سودا
سمعتك على فكرة
ايه ده هو انا صوتي عالي كده
سكة التقسيط زي سكة الادمان اللي بيمشي فيها مبيرجعش
عمرك شوفت حد بيخلص اقساط  نادرا اوي 
وبعدين الحاجة اللي انت مش محتاجها غالية حتى لو خدتها ببلاش 
تعبت نفسك وجيت ليه يا استاذ خلوصي انا كنت هبعتهملك  
ازيك عامل ايه 
اتفضل
ايه ده مين الراجل ده
دا استاذ خلوصي دا اللي اشتريت منه العربية دي وجاي ياخد القسط
عمال تديني محاضرة في الدفع الرباعي والتدبير المنزلي  وفي الاخر تطلع ابو زومل 
لا يا حبيبي مش زي بعض دا التقسيط الايجابي انا بقسط تمن العربية اللي بشتغل عليها وبتجيبلي دخل 
لكن انت بتبعزق دخلك في تقسيط سلع استهلاكية ومعظمها ترفيهية
يعني تقدر تقول انك شغال عند البلايستيشن ومكنة القهوة بتوعك
انا ما اسمحلكش البلايستيشن ومكنة القهوة وفردة الايربود اللي كانت ضايعة مني
دول خلصت اقساطهم من زمان انا دلوقت شغال عند الموبايل دا 
