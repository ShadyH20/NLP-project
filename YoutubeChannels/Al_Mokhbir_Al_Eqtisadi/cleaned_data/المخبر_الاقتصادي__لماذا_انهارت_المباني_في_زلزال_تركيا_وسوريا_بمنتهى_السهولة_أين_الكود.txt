في البداية وقبل اي شيء
 نحب نعبر عن خالص تعازينا لاسر ضحايا الزلزال
اللي ضرب اجزاء من سوريا وتركيا مؤخرا
وفي نفس الوقت بنؤكد على تمنياتنا
 بالشفاء العاجل للمصابين
ونجاة وسلامة المفقودين العالقين تحت الانقاض
كارثة انسانية يصعب وصفها في الحقيقة
 او الكلام عنها بشكل عام
لحد لحظة تصوير الحلقة
عدد الضحايا تجاوز 36 الف
وبكل اسف العدد دا مرشح للزيادة
 مع استمرار جهود الانقاذ
وعمليات رفع الانقاض
بعضكم ممكن يتخيل دالوقت
ان احنا هنتكلم عن الاضرار
 والتوابع الاقتصادية للكارثة دي
 سواء في سوريا او تركيا
 ولكن في الحقيقة الجزئية المتعلقة
بالاضرار الاقتصادية
 هي اتفه ما يمكن مناقشته في الوقت الحالي
فيه اسئلة ونقاط تانية لها طابع اقتصادي برضه
 ولكنها اسبق واكتر اولوية
واهم بكتير ومحتاجة اننا نركز عليها
علشان نعرف الكارثة دي حصلت ليه
وازاي ممكن ما تتكررش بالشكل العنيف دا تاني
الاسئلة من ضمنها مثلا
 السؤال اللي يبدو للوهلة الاولى سؤال ساذج جدا
 واللي بيقول
هم عشرات الالاف اللي ماتوا لحد دالوقت
 سواء في سوريا او تركيا ماتوا ازاي
الاجابة الواضحة والمباشرة للسؤال دا
 هي انهم ماتوا بسبب الزلزال
ولكن في الحقيقة الاجابة دي مش صح
 او غير دقيقة على الاقل
الزلزال كظاهرة ما بيموتش حد
 هو مجرد هزة ارضية
مهما بلغت شدتها
 اخرها هتهزك شوية
ومش هتصيب غالبا باي ضرر
ولكن دا في حالة انك وقت حدوث الزلزال
كنت ماشي على الارض او موجود في خيمة
 او عايش في مبنى
تم انشاؤه بمعايير علمية
 تخليه قادر على مقاومة الزلازل
اما بقى لو الزلزال حصل
وانت موجود تحت سقف مبنى خرساني
 المقاول اللي بناه علشان يوفر مثلا في حديد التسليح
ما التزمش بابسط المعايير
 اللي تضمن عدم تضرر المبنى
او على الاقل عدم انهياره تماما
في حالة حدوث هزة ارضية
فانت غالبا في الحالة دي فرص نجاتك ضعيفة جدا
ودا مع الاسف كان حال كتير من الضحايا
في سوريا وتركيا
 اللي فقدوا حياتهم
بسبب انهيار المباني
اللي كانوا عايشين فيها عليهم
المباني والمنشات السكنية خصوصا في تركيا
 كانت بتقع زي ورق الكوتشينة
ويمكن اكتر معلومة لفتت نظري في الارقام المتعلقة
بكارثة الزلزال
هي عدد المباني المدمرة تماما
 واللي وصلت في تركيا مثلا
لما يقرب من 25 الف مبنى دا رقم خرافي
الرقم دا مثير جدا للاستغراب
 بالنسبة لي على الاقل
لان تركيا وسوريا الاتنين
عندهم اكواد بناء متطورة جدا
 المفروض انها بتنظم عملية
تشييد المنشات المبنية بالخرسانة المسلحة
بشكل يخليها قادرة على مقاومة الزلازل
طب ازاي وجود الاكواد دي
ممكن يتسق مع الاعداد الضخمة
للمباني اللي انهارت
 بمجرد ما الزلزال حصل
دا السؤال الصعب اللي هنحاول نجاوب عليه
 في حلقة النهار دا
انا اشرف ابراهيم
ودا المخبر الاقتصادي
في 17 اغسطس سنة 19
زلزال بقوة 76 درجة على مقياس ريختر
هز منطقة مرمرة
الموجودة في مدينة اسطنبول التركية
الزلزال اللي مدته لم تتجاوز ال 45 ثانية
تسبب في وفاة اكثر من 17500 شخص
بعدها بحوالي ثلاث شهور
 وتحديدا في 12 نوفمبر من نفس السنة
 زلزال تاني بقوة 72 درجة على مقياس ريختر
هز مدينة دوزجة التركية
وراح ضحية الزلزال دا حوالي 845 شخص
الناس اللي ماتت دي ماتت ازاي
باختصار ماتوا تحت انقاض البيوت والمباني
 اللي انهارت فوقهم
بحسب بيانات وزارة الاشغال العامة التركية وقتها
فالزلازل اللي حصلت سنة 19
 تسببت في دمار 94 الف منزل بشكل كامل
 وتضرر 218 الف منزل
ودي ارقام ضخمة جدا
بالنسبة لشدة الزلازل اللي البلد تعرضت لها
فيه دول تانية تعرضت لضربات زلزالية اشد من كدا
وارقام مبانيها المدمرة بالتبعية اعداد الضحايا
 كانت اقل بكتير من كدا
ودا طبعا بيطرح التساؤل المنطقي التالي
ليه المباني دي كلها تدمرت
واجابة السؤال دا
ما كانتش صعبة على المهندسين الاتراك
اللي كانوا شايفين ان المشكلة بوضوح
هي ضعف وهشاشة المباني التركية
واللي تم تشييدها بدون مراعاة للمعايير والاشتراطات
الهندسية اللي تخليها قادرة على مقاومة الزلازل
 وتجنب الانهيار التام في حالة وقوع اي هزة ارضية
علشان الكارثة اللي حصلت سنة 19 ما تتكررش تاني
 الاتراك اصدروا في سنة 2007
ما يعرف باسم كود الزلازل التركي
اللي بينظم عمليات تشييد مباني الخرسانة المسلحة
واللي بيوضح ايه بالضبط هي المعايير والاشتراطات
اللي المهندس والمقاول
لازم ينتبهوا لها اثناء عملية البناء
 بحيث يبقى المبنى قادر
على مقاومة الزلازل لو حصلت
الكود دا الاتراك رجعوا طوروه
 وادخلوا عليه تحسينات جديدة
في مارس سنة 2018
ومن ساعتها ولحد النهار دا
المفروض ان كل مباني الخرسانة المسلحة
الجديدة في تركيا
 مبنية على اساس كود الزلازل التركي
الصادر سنة 2018
او على اساس الكود بتاع 2007
وسواء الكود بتاع 2007 او النسخة الاحدث منه
فالاتنين بيتضمنوا مجموعة من
فالاتنين بيتضمنوا مجموعة من
اعلى المعايير والاشتراطات الهندسية
 اللي توصل لها العالم
 فيما يخص تشييد الابنية المقاومة للزلازل
نفس الكلام فيما يخص سوريا
 سنة 1992
 سوريا اعتمدت الكود العربي السوري
 لتصميم وتنفيذ المنشات بالخرسانة المسلحة
الكود دا ساعتها
ما كانش فيه اي اشتراطات هندسية
لها علاقة بمقاومة الزلازل
ولكن الوضع دا ما استمرش كتير
في سنة 1995
نقابة المهندسين السوريين
شاركت في تطوير خريطة المناطق الزلزالية في سوريا
وعلى هذا الاساس عدلت الكود العربي السوري
 بحيث يتضمن اشتراطات
لازم المصمم يراعيها اثناء تصميم الابنية والمنشات
لازم المصمم يراعيها اثناء تصميم الابنية والمنشات
بحيث تبقى قادرة على مقاومة الزلازل
في 2004 نقابة المهندسين السوريين
 رجعت عملت ملحق خاص
بتصميم وتحقيق المباني والمنشات المقاومة للزلازل
في الكود العربي السوري
وفي 2013 طورت الملحق دا تاني
 وبقت سوريا بتعتمد على الكود الامريكي بتاع 2009
والكود بتاع 2010
اللي كانوا بيشملوا احدث ما تم التوصل له
في مجال تصميم المباني والمنشات
 المقاومة للزلازل
دا كلام حلو ويفرح اي حد
اللي يزعل بقى هو ان دا مجرد كلام بس
مع الاسف فيه فجوة كبيرة ما بين الموجود على الورق
سواء في كود الزلازل التركي او كود الزلازل السوري
 وما بين اللي بيتم تنفيذه على ارض الواقع
 في انشطة البناء والتشييد
نسبة الالتزام بمعايير كود الزلازل ضعيفة جدا
وعدم الالتزام بدا
نتيجته مع الاسف كانت مميتة
ودا ظهر بوضوح في الزلزال الاخير
في الساعات الاولى من فجر يوم الاثنين
 الموافق 6 فبراير 2023
زلزال بقوة 78 درجة على مقياس ريختر
هز جنوب تركيا وشمال سوريا
الزلزال الاقوى في تاريخ تركيا الحديث
الزلزال دا لانه حصل الصبح بدري
حوالي الساعة 417 صباحا
الناس كانت نايمة 
وكتير منهم ما لحقش يهرب للاسف 
بعد الزلزال دا ما هز المنطقة
 حصلت مئات الهزات الارتدادية
 كان من ضمنها هزة عنيفة جدا
حصلت بعدها بساعات قليلة
كانت شدتها مقاربة لشدة الزلزال الاول
الهزة دي كانت قوتها 75 درجة
 على مقياس ريختر
المهم
لما شمس يوم 6 فبراير طلعت والكاميرات بدات تصور
العالم كله اتصدم من حجم الدمار اللي حصل
في المنطقة اللي ضربها الزلزال
 وخصوصا في تركيا
 اللي بتمتلك واحد من ابرز القطاعات العقارية
في العالم
لو حد ما عندوش فكرة اللي حصل بالضبط
 للوهلة الاولى
ممكن اول ما يشوف الصور
 يتخيل ان المنطقة دي اتضربت بالنووي
او بسلاح دمار شامل
في بعض الاحياء في تركيا
 ما كانش فيها مبنى واحد سليم
اكوام متلاصقة من التراب
 تحتها مع الاسف ناس فقدت حياتها
وناس لسة عايشة
 وقاعدة متحاصرة مستنية اللي يجي ينقذها
بحسب اخر كلام سمعناه
 من وزير البيئة والتخطيط العمراني التركي
مراد كوروم
فيه حوالي 24921 مبنى
تدمروا تماما في تركيا
المباني اللي انهارت دي زي ما قلنا
هي السبب في وفاة الناس اللي ماتت
 علشان كدا لازم نقف قدام المعلومة دي
ونسال السؤال المنطقي التالي
ازاي المباني دي كلها انهارت
 وازاي انهارت بالشكل البشع اللي شفناه دا
 واللي بسببه كانت امكانية انقاذ الناس
اللي ما لحقتش تهرب صعبة جدا
هل كود الزلازل التركي فاشل
 والاشتراطات الهندسية الموجودة فيه غير كافية
اجابة الاسئلة دي لها شقين
 اولا
اكتر من نص المباني في تركيا
مبنية قبل سنة 20
يعني قبل اعتماد كود الزلازل بتاع 2007
دي للوهلة الاولى تبدو حجة ممتازة جدا
 تعفي الناس اللي بنوا قبل سنة 20 في تركيا
من ان حد يلومهم النهار دا
ولكن الحجة دي تنهار
 قدام حقيقة ان تركيا
 بتعتبر واحدة من اقدم دول العالم
 اللي عندها كود زلازل
بيحكم انشطة البناء
1940
و1944
 و1949
و1953
 و1962
 و1968
 و1975
 و1998
 و2007
و2018
دي هي السنين اللي تركيا اصدرت فيها
 اكواد لانشطة البناء
في المناطق المعرضة لخطر الزلازل
طب ازاي الاكواد دي كلها ما منعتش
او ما ساهمتش
في تحجيم انهيار المباني في تركيا
 خلال الزلازل المختلفة من القرن اللي فات
 ولحد النهار دا
دا ياخدنا للشق التاني من اجابة الاسئلة اللي ذكرناها
من شوية
 باختصار ما حدش بيلتزم بالكود لا زمان ولا النهار دا
لا المقاولين بيهتموا بالكود
اللي فيه اشتراطات لو نفذوها بالحرف
هيلاقوا نفسهم بيصرفوا كتير
ولا الزبون بيشغل باله او بينتبه
اذا كان المبنى دا مقاوم للزلازل
ومبني وفقا للكود وللا لا
ولا الجهات التنظيمية في البلد
 صارمة بشكل كافي
 في ارغام المقاول او المطور
 على الالتزام بالكود
من الاخر كدا
لا فيه تنفيذ ولا فيه رقابة
ونتيجة عدم الالتزام من ناحية
 والتراخي من ناحية تانية
كانت المشاهد الصعبة
اللي كلنا تابعناها وشفناها على الشاشات
 لانهيار مباني بعضها لسة مبني قريب جدا
لحد اللحظة اللي احنا بنصور فيها الحلقة
السلطات التركية
القت القبض على اكتر من 130 مقاول
 بتهمة التورط في انشطة البناء المخالف
 وغير المطابق للمواصفات
 لعدد من المباني اللي انهارت في الزلزال
المهم واحد من الناس اللي اتقبض عليهم
كان مقاول تركي
اسمه محمد يشار جوشكون
المقاول دا اتقبض عليه وهو بيحاول يخرج من تركيا
عن طريق مطار اسطنبول
 لانه كان المسؤول عن تشييد مجمع سكني راقي
 في مدينة انطاكية التركية
اسمه  
المجمع دا كان مكون من 12 طابق
فيهم 249 شقة
 وكان بيتم الترويج له
باعتباره قطعة من الجنة في تركيا
 وبما ان المجمع السكني دا
لسة مبني قريب
فكان من المتوقع انه يكون مراعي في تشييده
الاشتراطات الخاصة بكود الزلازل التركي
 ولكن بمجرد ما الارض اتهزت في فبراير 2023
 المجمع دا انهار تماما
 وتسبب في حصار حوالي الف شخص من سكانه
تحت الانقاض
دا حصل رغم ان المجمع دا
عملية بناؤه بدات في 2012
 وانتهت في 2013
يعني عمره عشر سنين بس
وفيه مباني احدث من كدا مبنية مثلا في
2018 و2019
انهارت هي كمان في الزلزال الاخير
والكارثة بقى
هي الطريقة اللي انهارت بها كتير من المباني دي
بصوا يا جماعة
علشان تكونوا معاي في الصورة
الهدف الرئيسي من الاشتراطات الهندسية الموجودة
 ضمن كود الزلازل في اي بلد
 هو ان المبنى يقاوم الزلزال لو حصل
ويفضل سليم بدون ما يتعرض لاي اضرار
لكن حتى لو الزلزال قوي جدا
 والمبنى حيتاثر يعني حيتاثر
وحيقع ما فيش مفر
فساعتها الاشتراطات والمعايير الهندسية هنا
 بتضمن ان المبنى ما يتطربقش فوق بعضه
ويتحول لفطيرة
لو لاحظت في مشاهد الانقاض في تركيا
مباني كتير وهي بتقع
 بتتحول في لحظة لكوم من التراب والحجارة
دا كان مستحيل يحصل
لو المباني دي مبنية وفقا لكود الزلازل التركي
حتى لو الزلزال دا شدته عشرومية على مقياس ريختر
المبنى لو مطابق للكود ما يوقعش بالشكل دا
المبنى لو مطابق للكود ما يوقعش بالشكل دا
الحالة الوحيدة اللي ممكن توصل المبنى للوضع دا
هي انك تفجره بالديناميت
طب انا ليه بقول ان المبنى
 كان مستحيل يقع بالشكل دا
 هقول لك
المبنى اللي بيقع في حالة الزلزال
 بيقع نتيجة مزيج من حاجتين
الاول هو شدة الحمل
 والتاني هو مدى جودة مواد البناء
الهزة بتاعت الزلزال بتضغط على المبنى
وبتعمل حمل عليه فبتحركه
 لو المبنى دا متاسس ومتصمم صح وفقا للكود
هيكون عنده قدرة يتحمل الحمل الزايد دا ويمتصه
بس دا بشرط ان مواد البناء بتاعته
 تكون جودتها مناسبة
طب الحمل شديد واكبر من قدرة المبنى على التحمل
في الحالة دي المبنى ممكن يميل او يقع
 ولكن حتى وهو بيميل او بيقع
هيكون محافظ بشكل كبير على هيكله الاساسي المربع
اللي عامل زي الصندوق
واللي هو عبارة عن سقف وجدران وارضية
 هنلاقي التلاتة دول ماسكين في بعض
بصلابة لاخر لحظة
 ودا بيحمي الناس اللي عايشة جوه الصندوق دا
طب الصلابة والتماسك دول جايين منين
باختصار المعايير الهندسية الموجودة ضمن كود الزلازل
بتشترط مثلا ان زوايا الوحدة
اللي هي مكان تلاقي السقف مع الجدران مع الارضية
 تكون متاسسة بشكل قوي
 وفيها مثلا كمية معينة من حديد التسليح
بحيث المبنى ما يفكش من بعضه مع اول هزة
ونلاقي السقف لازق في الارضية
والناس في النص
دا مع الاسف اللي حصل في مباني كتير
 في سوريا وتركيا
 بسبب عدم الالتزام بالكود وضعف جودة مواد البناء
مبنى مثلا مكون من عشر طوابق
نلاقي السقف بتاع الطابق العاشر
 لازق في ارضيته
لازق في سقف التاسع
واللي هو لازق في ارضيته
وهكذا لحد تحت
في النهاية تلاقي المبنى عامل زي البانكيك بالضبط
علشان كدا الجماعة بتوع الزلازل
 بيسموا انهيار المباني بالشكل البشع دا
 
مع الاسف امكانية نجاة الناس في الحالة دي
بتقل جدا
هنا بقى فيه سؤال بيطرح نفسه
هل لو كانت تركيا وسوريا
التزموا بكود الزلازل بتاعهم
فيما يخص مباني الخرسانة المسلحة
 كان عدد ضحايا الزلزال العنيف اللي ضربهم دا
 هيكون اقل
قطعا وبلا شك
 دي نقطة ما فيهاش جدال
 ونروح بعيد ليه
من حوالي 13 سنة
وتحديدا في يوم 17 فبراير 2010
الساعة 0334 صباحا
زلزال بقوة 88 درجة على مقياس ريختر
هز تشيلي
وعلى مدار خمس ايام متتالية
 تشيلي تعرضت ل 142 هزة ارتدادية
شدة الهزة الواحدة منهم
تتجاوز ال 5 درجات على مقياس ريختر
دا كان تاني اقوى زلزال في تاريخ تشيلي
وسادس اقوى زلزال يتم تسجيله في العالم ساعتها
والزلزال دا زي ما انتم اكيد لاحظتم
قوته اكبر بدرجة
من قوة الزلزال اللي ضرب تركيا وسوريا مؤخرا
 خدوا بالكم من حاجة
ريختر مقياس لوغاريتمي
ودا معناه ان الزلزال اللي شدته 8 درجات مثلا
اقوى بعشر مرات
من الزلزال اللي قوته 7 درجات
يعني ما تستقلش ابدا
 بفرق الدرجة دا على المقياس دا
المهم
 تفتكروا الزلزال العنيف دا
 واللي ضرب منطقة في تشيلي
بطول 500 كيلومتر مربع
وبعرض بيتراوح ما بين 100 ل 150 كيلومتر مربع
تسبب في موت كام واحد هناك
500 شخص بس
دا عدد ضحايا الزلزال العنيف دا
وسر انخفاض عدد ضحايا الزلزال رغم قوته
واتساع نطاقه
هو الملف الموجود قدامكم على الشاشة دا
دا كود الزلازل التشيلي
والحكومة التشيلية حريصة ان كل المباني الجديدة
 في البلد المبنية بالخرسانة المسلحة تلتزم بيه
ودرجة التزام المقاولين والمطورين
 بالكود دا عالية في تشيلي
لان فيه رقابة حكومية مشددة
علشان كدا انا باكد ان الالتزام بكود الزلازل
كان ممكن ينقذ ارواح كتير خصوصا في تركيا
طب ايش معنى تركيا
السؤال دا ياخدنا لملاحظة مهمة جدا
 تخص الزلزال اللي ضرب تركيا وسوريا
معظمكم بيبص لها طول الوقت
ولكنه يمكن مش منتبه لها او لدلالتها
لحد دالوقت الارقام بتوضح
 ان عدد ضحايا الزلزال في تركيا
هو اضعاف عدد الضحايا في سوريا
كنا نتمنى طبعا
ما يكونش فيه اي ضحايا سواء هنا او هنا
 ولكن دا اللي حصل مع الاسف
ليه دا حصل بقى
عارفين حرف ال 
اقلبوه بقى
فيه علاقة على شكل حرف  مقلوب
ما بين مستوى الدخل بتاع الدول
وما بين اعداد ضحايا الزلازل
هبسطها لك اكتر
زي ما احنا عندنا تلات انواع من الدول
لو قسمناهم على حسب مستوى الدخل
 دول منخفضة الدخل
 ودول متوسطة الدخل
ودول غنية
الناس في الدول منخفضة الدخل
 اغلبيتهم بيكونوا عايشين في منازل متجاورة
 بشكل افقي
 مبنية باستخدام مواد خفيفة
لو حصل زلزال والبيوت دي تطربقت فوق دماغهم
والسقف وقع
 الاضرار غالبا هتكون بسيطة
وبالتالي عدد ضحايا الزلزال هيكون منخفض نسبيا
نفس الدولة دي
لو ربنا كرمها واغتنت شوية
 وبقت من اصحاب الدخل المتوسط
هتمشي في سكة التوسع الراسي
والبناء بالخرسانات المسلحة
 ولكن بدون ما تلتزم باكواد الزلازل
لان الالتزام بها مكلف وهم مش اغنياء كفاية
وبالتالي لما بيحصل زلزال
 والناس دي عايشة في المباني الخرسانية
غير المطابقة للمواصفات
 المباني دي بتتهدم والضحايا بيكون عددهم كبير جدا
نفس الدولة دي برضو
لو اغتنت وبقت من الدول الغنية
فهي هتميل غالبا لتنفيذ وتطبيق اكواد الزلازل
علشان تضمن حياة وسلامة وامن السكان
وفي الحالة دي الدولة دي لو حصل فيها زلزال
عدد الضحايا هيرجع يقل تاني
كدا احنا عندنا دول منخفضة الدخل
 وعدد ضحايا قليل
وبعدين دول متوسطة الدخل
وعدد ضحايا مرتفع
وبعدين دول غنية
وعدد ضحايا قليل
 دا حرف ال المقلوب
سوريا دولة منخفضة الدخل
وخصوصا شمالها اللي ضربه الزلزال
واللي هو اصلا 
فيه مخيمات على الارض
وبالتالي عدد الضحايا ما كانش كبير بالمقارنة
مع تركيا متوسطة الدخل
 اللي الطفرة العقارية غير المنضبطة بتاعتها
 ساهمت في ارتفاع عدد المباني المنهارة
وبالتبعية زيادة ضحايا الزلزال
لحد كدا انا خلصت كلامي
وكالعادة عندي سؤال لحضراتكم
برايك ايه هي افضل طريقة
 لضمان التزام المقاولين والمطورين العقاريين
 مستقبلا باكواد الزلازل
هل هي الحوافز الحكومية
 وللا الرقابة المشددة
هتابع اجاباتكم في التعليقات
 وفي النهاية بنكرر تعازينا لاسر ضحايا الزلزال
 تمنياتنا بالشفاء العاجل للمصابين
لا اراكم الله مكروها في عزيز لديكم
سلام
