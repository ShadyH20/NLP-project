الركود الاقتصادي تعريفه ايه
يعني امتى نقول ان الاقتصاد الفلاني
بيعاني من ركود
السؤال البسيط جدا دا
كان سبب في خناقة كبيرة حصلت في نهاية
شهر يوليو اللي فات
بين المحررين بتوع موقع ويكيبيديا
وتحديدا النسخة الانكليزية من الموقع
كل شوية حد من المحررين
يدخل ويحط تعريف على مزاجه
وبعدين محرر تاني يدخل بعده يعدل التعريف
وهكذا فضلوا يلعبوا مع بعض
لعبة القط والفار
في خلال اسبوع 1
صفحة كلمة 
اللي هي ركود على ويكيبيديا
تعدلت 180 مرة
وفي الاخر ادارة ويكيبيديا علشان تحط حد
للخناقة دي
منعت المحررين الجدد من تعديل الصفحة
في الوقت دا كانت مقالة الركود على ويكيبيديا
هي تاني اكتر المقالات شعبية
من بين اكتر من 65 مليون مقالة
موجودة على النسخة الانكليزية
ودا في الحقيقة امر له دلالات واضحة جدا
باختصار الركود الاقتصادي الى جانب التضخم
بقوا هما اكتر موضوعين شاغلين بال الناس
في العالم كله خلال الشهور الاخيرة
الناس خايفة وشايلة الهم
وقلقانة من ان الاوضاع الاقتصادية الصعبة
الحالية تزداد صعوبة
خصوصا في ظل انهم محاصرين طول الوقت
بالاخبار والتوقعات السلبية
اللي بيجي في صدارتها حاليا
ان العالم داخل على ركود في السنة الجديدة
كلمة او مصطلح الركود
لها بطبيعة الحال دلالة سلبية
يعني الناس عارفة ان الركود دا شيء
وحش مش كويس
بس قليلين جدا اللي فاهمين يعني ايه ركود
وانا هنا ما اقصدش التعريف
انا اقصد الواقع على الارض بيكون عامل ازاي
يعني ايه اللي بيحصل للناس والشركات
والاقتصاد بشكل عام في ظل الركود
في الحقيقة فيه اسئلة كتير مرتبطة
بموضوع الركود دا من ضمنها مثلا
احنا ليه اصلا رايحين ناحية الركود
وايه علاقة الركود بالتضخم واسعار الفايدة
اللي عمالين يزيدوا في العالم كله
وايه هي تاثيرات الركود على الاسعار
والبطالة والاجور
وليه الركود في بعض الاحيان بيكون مقصود
وبعدين هو التضخم هو الاسوا
كمشكلة اقتصادية وللا الركود
والسؤال الاهم بقى
هو الركود اللي تورطنا فيه دا هينتهي امتى
دا جزء من اللي هندردش فيه مع بعض
في حلقة النهار دا
انا اشرف ابراهيم
ودا المخبر الاقتصادي
عربية قطر خارجة عن نطاق السيطرة
ماشية بسرعة في مسارها الطبيعي
وفيه 5 اشخاص مربوطين ومرميين
قدامها على السكة الحديد
ولو فضلت مكملة في مسارها
ال 5 اشخاص هيموتوا
دا بيحصل وانت واقف شايف المشهد
وبتتفرج وجنبك دراع التحويل اللي بيسمح لك
تحول مسار القطر لمسار فرعي
بس المسار الفرعي دا فيه واحد مرمي
ومربوط عليه
ولو حولت مسار القطر ناحيته هيموت
في الحالة دي هتعمل ايه
هتسيب القطر ماشي في طريقه الطبيعي
وبالتالي ال 5 يموتوا
وللا هتحول مساره للمسار الفرعي
وتضحي ب 1 علشان تنقذ 5
يعني انت هنا ما بين الامتناع عن فعل شيء
وترك 5 اشخاص لمصيرهم
او انك تاخد قرار واعي بانك تمسك الدراع
وتحول مسار القطر للمسار الفرعي
وتكون سبب مباشر في موت الشخص
الموجود هناك
 في سبيل انك تنقذ ال 5
دي طبعا هي ال  
او معضلة العربة الشهيرة جدا
اللي اظن معظمكم سمع عنها قبل كدا
المعضلة دي هي معضلة اخلاقية بالاساس
وما لهاش حل واضح متفق عليه
علشان كدا كانت مثار جدل ونقاش ما بين
الفلاسفة وعلماء الاخلاق وحتى الخبراء
القانونيين لسنين طويلة
الاغلبية الكاسحة من الناس لو اتحطت
في مواجهة المعضلة دي
هتكون مترددة جدا في اتخاذ قرار
خوفا من تحمل المسؤولية والشعور بالذنب
لكن برايي لو الشخص اللي اتحط في مواجهة
المعضلة دي محافظ بنك مركزي
فهو غالبا مش هيتردد في انه يمسك الدراع
ويحول مسار القطر
ويفرم واحد في سبيل انقاذ الاغلبية
ودا في الحقيقة هو اللي البنوك المركزية
في دول كتير حوالين العالم بتعمله
في الفترة الاخيرة
باختصار صناع السياسة النقدية شايفين انه
لازم يتم التضحية بجزء من الشعب
علشان الكل يعيش
طب ازاي دا بيحصل
وايه اللي وصلنا للوضع دا
هقول لك
المشكلة الرئيسية اللي العالم كله كان بيعاني
منها في 2022
ولسه بيعاني منها لحد النهار دا
هي التضخم المرتفع
او ارتفاع الاسعار بنسب كبيرة
اعلى من النسب الطبيعية المستهدفة
انا كنت شرحت لكم بالتفصيل اسباب
ارتفاع الاسعار
في حلقة الاسعار في 2023
ضروري اللي ما شافهاش يشوفها
لانها هتفهمه حاجات كتير
المهم التضخم المرتفع دا بيتسبب بشكل
مباشر في انخفاض قيمة الفلوس وبالتبعية
تراجع القوة الشرائية لعموم المستهلكين
بنسب كبيرة
ودا طبعا بياثر بالسلب على مستويات
وجودة المعيشة
طب احنا دلوقت عاوزين نحل المشكلة دي
ونحط حد لتدهور القوة الشرائية بتاعة الناس
ايه العمل
في البداية انت محتاج تفهم التضخم
بيتحرك ازاي اصلا
احنا فيه عندنا نوعين من التضخم
النوع الاول هو ال  
او التضخم المدفوع بالتكلفة
ودا زي ما هو واضح من اسمه
تضخم سببه ارتفاع اسعار مدخلات
عملية الانتاج
زي المواد الخام مثلا
ارتفاع اسعار المدخلات بيرفع من تكلفة
انتاج السلعة
على سبيل المثال
اسعار الاسمدة النيتروجينية ارتفعت
في الشهور الاخيرة
لان تكلفة انتاجها زدات بعد ما الغاز الطبيعي
اللي هو المادة الخام الرئيسية في
 تصنيع الاسمدة
المعروض منه في السوق قل وسعره زاد
الطلب على الاسمدة هو
ولكن السعر زاد بسبب ارتفاع التكلفة
النوع التاني بقى من التضخم
هو ال  
او التضخم المدفوع بالطلب
ودا بيحصل نتيجة ارتفاع مستويات الطلب
على السلعة في ظل ثبات حجم المعروض منها
التضخم اللي بيعاني منه العالم
في الشهور الاخيرة
وخصوصا بعد الحرب الروسية الاوكرانية
هو الى حد كبير
تضخم مدفوع بزيادة التكلفة
اسعار السلع الاساسية في العالم كله زادت
 بسبب مشاكل على جانب العرض
في الحالة دي لو عاوزين نخفض
معدل التضخم
ما قدامناش غير حلين
يا اما نلعب في التكلفة
يا اما نلعب في مستويات الطلب
التحكم في التكلفة صعب
وبالتالي الحل الاوقع هو التلاعب بمستويات
الطلب على السلعة
وعلشان اي دولة تعمل دا
فهي قدامها مسارين 2
المسار الاول هو استخدام السياسة المالية
ودا بيحصل من خلال اجراءات زي
خفض الانفاق الحكومي
ورفع معدلات الضرائب
ودا بالضبط اللي عملته بلد زي بريطانيا
في نوفمبر اللي فات
حكومة رئيس الوزراء البريطاني
ريشي سوناك
في سعيها للسيطرة على معدل التضخم
في البلد اللي تجاوز 11 في اكتوبر اللي فات
ووصل لاعلى مستوى ليه في 41 سنة
اعلنت عن رفع الضرايب على الشركات
بحوالي 25 مليار استرليني
وخفض الانفاق الحكومي بحوالي
30 مليار استرليني
دا المسار الاول
المسار التاني بقى هو استخدام
السياسة النقدية
البنك المركزي عنده الادوات اللي بتديه
القدرة انه يتحكم في حجم الفلوس الموجودة
في السوق او المعروض النقدي
لما يعوز يقلل مستويات الطلب علشان
يخفض المستوى العام للاسعار بيستخدمها
الادوات دي من ضمنها مثلا
رفع متطلبات الاحتياطي الالزامي في البنوك
البنك المركزي مثلا يقول للبنوك
انا عاوزكم تحتفظوا ب 20 من ودايع
العملاء احتياطي الزامي بدل 15
كدا هو عمل ايه
ببساطة قلل حجم الفلوس المتاحة للاقراض
داخل القطاع المصرفي
لكن اشهر اداة نقدية على الاطلاق
هي اسعار الفايدة
البنوك المركزية حوالين العالم النهار دا
بترفع اسعار الفايدة كوسيلة للسيطرة
على التضخم
طب دا بيحصل ازاي
هقول لك
البنك المركزي لما بيرفع اسعار الفايدة
بيزود من جاذبية الايداع في البنوك
وبيزود من جاذبية السندات كخيار استثماري
وبالتالي بيسحب سيولة كبيرة من السوق
وفي نفس الوقت رفع اسعار الفايدة
بيزود تكلفة الاقتراض
وتكلفة الاقتراض لما بتزيد
الشركات بتحجم عن الاقتراض اللي بتستخدمه
في تمويل توسعاتها
دلوقت بقى اضرب ال 3 دول مع بعض
في الخلاط
ناس بتحط فلوسها في البنك بدل ما بتصرفها
ومستثمرين بيستثمروا في ادوات الدين
بدل خيارات اكثر مخاطرة زي الاسهم مثلا
وشركات بتحجم عن التوسع لان التمويل غالي
يطلع لنا في النهاية نشاط اقتصادي اقل
وهو دا المطلوب بالضبط
تخفيض النشاط الاقتصادي
البنك المركزي هنا بيحاول يعمل 
او تبريد للاقتصاد اللي الاسعار المرتفعة مولعاه
بس تخفيض النشاط الاقتصادي
معناه ان حاجة الشركات للعمالة هتقل
لان الشركات لما ما بتتوسعش
مش هتعين ناس جديدة
وفي نفس الوقت الناس لما تحط فلوسها
في البنوك انفاقها هيقل
وبالتبعية ايرادات الشركات هتنخفض
وساعتها هيكون جزء من العمالة بتاعتها
زايد عن حاجتها
فهترفدهم وتقعدهم في البيت
دا يرضي البنوك المركزية
اه يرضيها
لان انت وغيرك لما تترفدوا
وتقعدوا في البيت
مش هتاخدوا مرتبات وبالتالي مش هتلاقوا
فلوس تصرفوها
وزمايلك اللي لسه شغالين مش هيجرؤوا
يطالبوا بزيادة في مرتباتهم
وبكدا الطلب على السلع المتاحة في الاقتصاد
هيقل وبالتبعية اسعارها هتنخفض
من الاخر كدا
لازم يتم التضحية بمجموعة من الناس
ورفع معدل البطالة علشان نحجم التضخم
المرتفع والاقتصاد يعيش
والدنيا تروق على بقية الشعب اللي مكوي
بنار الاسعار
والنقطة دي تاخدنا للعلاقة بين
التضخم والبطالة
في سنة 1958 الاقتصادي النيوزيلاندي
ويليام فيليبس
نشر دراسة تحت عنوان
العلاقة بين البطالة ومعدل التغير في الاجور
المالية في المملكة المتحدة
في الدراسة دي السيد فيليبس درس العلاقة
بين معدلات البطالة ومعدلات التضخم
في بريطانيا في الفترة ما بين 1861 ل 1957
وبناء عليها الراجل المحترم دا قدم ما يعرف
النهار دا باسم  
او منحنى فيليبس
المنحنى دا يا جماعة ببساطة بيقول ان فيه
علاقة سلبية بين معدل البطالة
ومعدل التضخم
يعني البطالة لما تزيد التضخم بيقل
والعكس صحيح
معدل البطالة لما بيقل التضخم بيرتفع
والسر ببساطة بيكمن في الاجور
لما يكون فيه ناس كتير متوظفة
يعني فيه ناس كتير معاها فلوس ينفع تصرفها
دا هيزود الطلب
ودا شيء البنوك المركزية مش عاوزاه
الفترة الحالية
خصوصا وان انخفاض معدل البطالة ممكن
يفجر الاسعار بشكل غير مباشر عن طريق
رفع تكلفة الانتاج
يعني دلوقت لما التضخم يرتفع
العمالة هتطلب من اصحاب العمل
ان مرتباتهم تزيد بنفس النسبة علشان يقدروا
يواكبوا ارتفاع الاسعار
اصحاب العمل لو زودوا المرتبات يبقى كدا
تكلفة الانتاج زادت عليهم
وطبعا التكلفة الزيادة دي هما مش هيشيلوها
فهيحملوها للمستهلك من خلال رفع سعر
السلعة النهائية
ودا هيزود التضخم
التضخم لما يزيد العمال هيرجعوا
لاصحاب العمل ويقولوا لهم زودونا تاني
علشان نقدر نواكب التضخم
فهيزودوهم وبعدين يحملوا الزيادة
على قفا الزبون فالتضخم يزيد
وهكذا
دوخيني يا لمونة وابقى قابلني بقى لو خرجت
من الدوامة دي
الظاهرة دي بالمناسبة اسمها
 
او دوامة الاجور والاسعار
البنوك المركزية حريصة ان الاقتصاد
ما يتورطش في الدوامة دي باي تمن
حتى لو كان التمن انخفاض معدلات التوظيف
وارتفاع معدلات البطالة وخسارة البعض
لمصدر دخله
ودا اللي جيروم باول رئيس مجلس
الاحتياطي الفدرالي قاله بمنتهى الصراحة
في سبتمبر اللي فات باول قال ما ملخصه
يا جماعة ما فيش حد هيهتم بان فيه ناس
كتير بتشتغل ومعدلات التوظيف مرتفعة
الاهم هو التضخم
احنا لما بنقابل الناس وبنسمعهم
بيقولوا لنا ان اكتر حاجة بيعانوا منها
هي التضخم
احنا لازم نقضي على التضخم المرتفع
وانا هنا في الحقيقة كنت اتمنى ان يكون
فيه طريقة حنينة او غير مؤلمة علشان نعمل دا
بس مع الاسف ما فيش
المنطق ورا كلام الراجل دا هو ان البطالة
في ظل السياسة النقدية المشددة اللي بيتبعها
الفدرالي من خلال رفع اسعار الفايدة
مشكلة هيعاني منها مجموعة محدودة
من الناس
ولكن التضخم الشعب كله بيعاني منه
ودا اللي بيخليه اكتر اولوية
علشان كدا الفدرالي مش زعلان من موجات
التسريح الجماعي اللي بتحصل مؤخرا
في السوق الامريكي
يعني في نوفمبر اللي فات
فيه قطاع واحد اللي هو قطاع التكنولوجيا
الشركات الامريكية استغنت عن اكتر من
52 الف موظف
علشان يوصل اجمالي اللي تم الاستغناء
عنهم خلال 2022 في القطاع دا
حوالي 81 الف موظف
وفي بداية السنة اللي احنا فيها دي
امازون اعلنت عن اكبر عملية تسريح
جماعي في تاريخها
18 الف موظف بيعادلوا 1 من اجمالي
موظفي الشركة تم الاستغناء عنهم
ودا طبعا اثره بيظهر في معدل البطالة
معدل البطالة في امريكا في اغسطس
اللي فات كان 37
في سبتمبر زاد ل 44
والفدرالي بيتوقع انه يوصل ل 46
في 2023
حلو اوي الكلام دا
الخوف بقى فين
الخوف ان انت تيجي تضبط البنطلون
الجاكتة تضرب
بصوا يا جماعة السيناريو المثالي
اللي اي دولة بتسعى انها تنفذه في ظل
الظروف دي
هو انها تعمل حاجة الجماعة بتوع الاقتصاد
بيسموها  
او انزال سلس للاقتصاد
يعني وانت بتحاول تبطا النشاط الاقتصادي
علشان تسيطر على التضخم
الامور ما تفلتش منك وتباطؤ النمو يتحول
لركود اقتصادي
طب يعني ايه ركود اقتصادي
في الحقيقة فيه تعريفات كتير للركود
الامريكان مثلا من خلال المكتب الوطني
للبحوث الاقتصادية 
بيقولوا ان الركود معناه انخفاض كبير
وملحوظ في النشاط الاقتصادي في جميع
انحاء السوق وبيستمر لاكتر من عدة شهور
البريطانيين تعريفهم ابسط
لو الاقتصاد انكمش او سجل نمو سلبي
لربعين متتاليين يبقى كدا ركود
طيب هل البنوك المركزية هتقدر تعمل
  وتتجنب الركود
صعب جدا
كريستالينا جورجيفا
مديرة صندوق النقد الدولي بتبشركم
ان تلت العالم على الاقل هيدخل في ركود
في 2023
والركود دا طبعا نتيجة طبيعية للسياسات اللي
بتستهدف السيطرة على التضخم
والضحية الرئيسية للركود دا مع الاسف
هتكون فئة محدودي الدخل
اللي للمفارقة مش هي الفئة المسؤولة عن
الجزء الاكبر من الانفاق المحلي اللي
بيزود التضخم
بس هنقول ايه
هي دي اليات السوق
ومعلش لازم نضحي بالجنين علشان
الام تعيش
السيناريو الكابوسي بقى هو اننا نلاقي نفسنا
ضحينا بالجنين والام والدكتور هو اللي عاش
اللي بقصده هنا ببساطة هو اننا بعدما نضحي
بالنمو الاقتصادي ونتورط في ركود علشان
نسيطر على التضخم
التضخم ما ينخفضش
ويبقى عندنا 
او ركود تضخمي
يعني ركود وتضخم في نفس الوقت
الناس من ناحية مش لاقية شغل
وما فيش فلوس
وفي نفس الوقت الاسعار بتزيد
دي اسوا ورطة ممكن تقع فيها اي دولة
وضع لا تتمناه لالد اعدائك
وان شاء الله ما حدش يتورط فيه
ويكون الموضوع على قد ركود حنين نتجاوزه
بعد سنة او سنة ونص بعدما الاسعار تهدا
لحد هنا انا خلصت كلامي
وكالعادة عندي سؤال لحضراتكم
اي شركة بتستغنى عن جزء من الموظفين
بتوعها بيكون هدفها الرئيسي خفض التكاليف
طب ليه بدل ما ترفد شوية والشوية دول
يفقدوا مصدر دخلهم تماما
ما تخفضش رواتب كل الموظفين
وما حدش يترفد
حد يعرف ليه الشركات دايما بتفضل
رفد جزء من الموظفين على انها تخفض
رواتب الكل
السؤل دا هبقى اجاوبكم عليه في حلقة
من حلقاتنا الجاية باذن الله
بس حابب اسمع اراءكم
عموما هتابع اراءكم في التعليقات
وفي النهاية يا ريت لو عجبتكم الحلقة دي
وحابين تشوفونا تاني
اشتركوا في القناة
واستنونا في حلقات جديدة باذن الله
سلام
عموما هتابع اجاباتكم في التعليقات
وفي النهاية يا ريت لو عجبتكم الحلقة دي
يبقى لايك بقى وشير
واستنونا في حلقات جديدة باذن الله
سلام
