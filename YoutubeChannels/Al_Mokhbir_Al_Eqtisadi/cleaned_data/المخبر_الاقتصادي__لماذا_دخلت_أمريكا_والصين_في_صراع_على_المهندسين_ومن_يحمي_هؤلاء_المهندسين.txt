فيه سؤال مهم جدا شاغلني بقى له فترة
حابب تفكروا فيه معاي
والسؤال دا بيقول
ازاي شوية مهندسين عايشين في دولة صغيرة
جدا
مساحتها ما تزيدش عن 36 الف كيلومتر مربع
بيتحكموا في العالم لدرجة انهم
لو قرروا بكرة الصبح انهم يقعدوا في بيوتهم
وما يروحوش الشغل
ففيه 169 صناعة مختلفة في العالم
هتتاثر بقرارهم
شوية المتعلمين دول ازاي مهمين قوي كدا
وانت بتفكر معاي في السؤال اللغز دا
خلني احكي لك حادثة حصلت من كم شهر
في اواخر مايو 2021
السلطات التايوانية داهمت مقرات 10 شركات
صينية شغالة في تايوان
وحققت مع حوالي 70 واحد من اللي
شغالين في الشركات دي
فيه ايه يا جماعة الناس دي عملت ايه
قال لك الشركات دي متورطة في عملية
سرقة او صيد جائر للعقول التايوانية
وتحديدا المهندسين اللي شغالين في صناعة
اشباه الموصلات
من الاخر كدا الشركات دي
قاعدة في تايوان كل شغلتها انها تحاول
تغري المهندسين التايوانيين علشان يسيبوا
شركاتهم المحلية
ويرحوا يشتغلوا في الصين
اللي نفسها ومنى عينها
تطور صناعة اشباه الموصلات بتاعتها
ومش عارفة
الحادثة دي هي مشهد صغير في خناقة
عالمية كبيرة على المهندسين التايوانيين
الامريكان والصينيين واليابانيين
ومعهم الاوروبيين
كلهم بيتنافسوا على جذب المواهب
والعقول التايوانية
في مجال اشباه الموصلات تحديدا
فجاة الدول الكبيرة دي بقت عاوزة تبني
صناعة اشباه موصلات وطنية متقدمة
ولكن كلهم اصطدموا بالحقيقة المرة
وهي ان الدولة الوحيدة في العالم
اللي عندها القدرة انها تبني اكثر مصانع
اشباه الموصلات تقدما في العالم
هي تايوان
طب ايش معنى تايوان بالذات
سر تميز تايوان في الصناعة دي
مش التكنولوجيا المتقدمة اللي بتمتلكها
زي ما ناس كتير متخيلة
نقطة قوة تايوان وراس حربتها
هم المهندسين بتوعها
تايوان بتمتلك النهار دا جيش من المهندسين
اللي بيتفوقوا بسهولة على نظرائهم الامريكيين
والاوروبيين والصينيين
يعني امريكا اللي بتمتلك افضل تعليم جامعي
في العالم
علشان تعرف تبني صناعة اشباه موصلات
راحت ضغطت على التايوانيين
لحد ما وافقوا انهم يبعتوا المهندسين
بتوعهم يساعدوها
اليابانيين برضو اقنعوا التايوانيين بصعوبة
انهم يبعتوا المهندسين بتوعهم
علشان يؤسسوا مصنع اشباه الموصلات عندهم
من الاخر كدا
تجيبها يمين تجيبها شمال
هتلاقي سبب 1 مشترك لقوة اقتصاد تايوان
واهميتها الجيواستراتيجية والصراع العالمي عليها
والسبب دا هو مجموعة من المهندسين
اللي عددهم مش كبير قوي
ولكنهم في نفس الوقت ما لهمش مثيل في العالم
من ناحية الخبرة والكفاءة
في مجال شديد الحساسية والاهمية
زي اشباه الموصلات
ايه بقى هي حكاية المهندسين التايوانيين
وازاي النظام الاكاديمي في امريكا واليابان
والصين واوروبا
عاجز عن انتاج مهندسين
بنفس كفاءة المهندسين التايوانيين
وايه اللي بيميز التايوانيين عن غيرهم
وازاي الحكومة التايوانية حريصة على حماية
المهندسين دول باي شكل
وايه خطتها لزيادة عدد المهندسين التايوانيين
وليه مجالات الهندسة المرتبطة بصناعة
اشباه الموصلات
هيكون عليها طلب عالمي كاسح
خلال السنين الجاية
والسؤال الاهم بقى
ازاي التعليم عمل لبلد زي تايوان
اللي ما حيلتهاش غير شعبها حرفيا
مكانة عالمية مهمة لدرجة ان قرار من البلد دي
قادر على ارباك الاقتصاد العالمي كله
دا جزء من اللي هندردش فيه مع بعض
في حلقة النهار دا
انا اشرف ابراهيم
ودا المخبر الاقتصادي
ريتشارد تشانغ روجين
حد فيكم سمع اسم الراجل دا قبل كدا
الراجل دا للي ما يعرفوش
هو اهم شخصية في قطاع التكنولوجيا الصيني
ودا ببساطة لانه المؤسس والرئيس التنفيذي
لعملاق تصنيع اشباه الموصلات الصيني

المهم
في 18 نوفمبر اللي فات
روجين قال شوية تصريحات ملفتة جدا
خلال كلمة له في احد المؤتمرات في شنغهاي
الراجل قال
مشكلة صناعة اشباه الموصلات في الصين
مش قلة الفلوس ولا قلة الدعم الحكومي
الاتنين دول عندنا منهم كتير
احنا مشكلتنا الكبيرة ان ما عندناش
مهندسين كفاية نشغلهم في الصناعة دي
للوهلة الاولى انت ممكن تفهم
تصريحات الراجل دا غلط
البعض ممكن يفكر مثلا
ان الصينيين ما عندهمش عدد كبير من المهندسين
ودا طبعا مش صحيح ابدا
في الصين المهندسين على قفا من يشيل حرفيا
ما فيش اكتر منهم
يكفي انك تعرف ان في 2020 بس
فيه مليون و380 الف بني ادم
خدوا بكالوريوس هندسة في الصين
وبالتالي الرجل ما يقصدش ان الصين عندها
نقص في عدد المهندسين
المقصود هو ان البلد ما عندهاش عدد كفاية
من المهندسين المتخصصين في صناعة
اشباه الموصلات تحديدا
وهنا يجي في بالك سؤال بديهي جدا
طب ليه دا مشكلة اصلا
يعني ما الصينيين ممكن ببساطة
يوجهوا الطلاب بتوعهم لدراسة التخصصات
الهندسية اللي لها علاقة بصناعة اشباه الموصلات
او يزودوا عدد الجامعات والكليات
اللي بتدرس التخصصات دي
والسؤال دا في الحقيقة الراجل رد عليه
في نفس المؤتمر
روجين قال يا جماعة المشكلة مش بس
في التعليم الاكاديمي
يعني مش دا اللي بيعمل مهندس شاطر
في المجال المعقد دا
الفكرة في الممارسة والخبرة في المصانع
ال  دا
او المزيج دا
ما بين التعليم الاكاديمي الجيد
والخبرة الكبيرة في صناعة اشباه الموصلات
لا هو عند الصين ولا عند الامريكان
ولا عند اليابانيين ولا عند الاوروبيين
ال 4 عندهم افضل كليات الهندسة في العالم
لكن مشكلتهم الازلية مش في الجانب دا
وانما في الجانب المتعلق بالخبرة الحقيقية
في مصانع اشباه الموصلات
مين بقى الدولة الوحيدة في العالم
اللي المهندسين بتوعها بيجمعوا ما بين الميزتين
التعليم الاكاديمي الجيد
والخبرة والممارسة على احدث تقنيات التصنيع
واكثرها تقدما في صناعة اشباه الموصلات
هي اللي في بالكم
تايوان
وخلني احكي لكم ازاي التايوانيين عملوها
في اوائل السبعينيات وبعد سلسلة من النكسات
الاقتصادية والسياسية اللي ضربت البلد
التايوانيين قرروا انهم يعيدوا هيكلة
اقتصادهم بالكامل
بحيث يبقى للتكنولوجيا دور كبير فيه
المهم
وزير الشؤون الاقتصادية التايواني ساعتها
 
واللي يعتبر الى حد كبير
ابو صناعة التكنولوجيا في تايوان
شاف ان افضل طريق تايوان ممكن تمشي فيه
هو الاستثمار في التعليم والبحث والتطوير
وعلى هذا الاساس راح سنة 1973 اسس معهد
بحوث التكنولوجيا الصناعية

بعدها بسنة الحكومة نجحت في اقناع العالم
الصيني الامريكي بان وين يوان
انه يسيب شركة
 
الامريكية
اللي كان بيقود فيها فريق بحثي
ويجي تايوان
وزير الشؤون الاقتصادية قال له تعال
اعمل اللي انت عاوزه
وهنوفر لك فريق بحثي و10 مليون دولار
علشان تقود مشروع لتطوير الدوائر المتكاملة
مدته 4 سنوات
وبدا يبعت مهندسين
من تايوان لامريكا
علشان يتعلموا صناعة الدوائر المتكاملة
المشروع نجح والمهندسين تعلموا ورجعوا تايوان
وبدؤوا يؤسسوا شركات في مجال تصنيع
اشباه الموصلات
المعهد دا على مدار تاريخه ساعد في تشكيل
اكتر من 100 شركة في تايوان
لها علاقة باجزاء مختلفة من صناعة
اشباه الموصلات
من ضمنهم اكبر شركة لتصنيع اشباه الموصلات
في العالم النهار دا وهي شركة 
التايوانيين دخلوا بقوة في مجال تصنيع
اشباه الموصلات في التمانينات
وبداوا يتوسعوا وياكلوا حصص سوقية
من الامريكان والاوروبيين واليابانيين
لحد ما قدروا في اوائل الالفية الجديدة
انهم يسيطروا على اكتر من نص صناعة
اشباه الموصلات العالمية
النهار دا حصة التايوانيين من الصناعة دي
على مستوى العالم بتتجاوز ال 66
المهم
طول السنين دي الحكومة والمعاهد المتخصصة
والجامعات
كانت واقفة في ظهر الشركات دي
من خلال انها بتوفر لها المواهب والعقول
اللي بتدير المصانع بتاعتها
المواهب دي بعضها تعلم برا
سواء في امريكا او اوروبا وبعضها تعلم في كليات
الهندسة المحلية
لكن في السياق دا مش مهم
خريج الهندسة تعلم فين
طالما خد تعليم هندسي جيد
اللي بيفرق هو الممارسة والخبرة العملية
وهنا خلني اديكم مثال لطيف جدا
طبعا كلكم تعرفوا دلوقت ان شركة
تي اس ام سي التايوانية
بتبني مصنع لها في ولاية اريزونا في امريكا
علشان تصنع فيه الرقائق الالكترونية ال 5 نانومتر
بداية من سنة 2024
اللي ما تعرفهوش بقى هو ان شركة
تي اس ام سي
هتشغل في المصنع دا فنيين من تايوان
ما معهمش شهادة جامعية اصلا
كل اللي بيملكوه هو تدريب في مصانع
تي اس ام سي في تايوان
المصانع الاكثر تقدما في العالم
التدريب دا ممكن يخلي العامل اللي ما معهوش
شهادة جامعية دا
واللي لو انت شخصيا شفته ممكن تتنطط عليه
مفيد لاي شركة اشباه موصلات في العالم
اكتر من واحد معه دكتوراه في المجال
وما بيملكش خبرة عملية
ودا ببساطة لان الفني دا اشتغل بايده في تصنيع
اعلى رقائق الكترونية بتصنعها تي اس ام سي
النهار دا
وهي ال 5 نانومتر
المهم نرجع لكلامنا
في 2020 الجامعات والمعاهد التايوانية
تخرج منها ما يقرب من 200 الف مهندس
جزء كبير من المهندسين دول تخصص
في مجالات لها علاقة باشباه الموصلات
زي هندسة المواد والهندسة الكميائية
وهندسة الكمبيوتر وغيرهم
الشباب دول وهم متخرجين بيبقى زيهم
زي غيرهم الى حد كبير
اللي بيخليهم يتميزوا وكعبهم يعلى
على غيرهم بعد كدا
هو انهم بيتدربوا او بيشتغلوا في شركات
اشباه الموصلات في تايوان
زي تي اس ام سي وميديا تك
و 
وبالتالي نقدر نقول ان تفوق
المهندسين التايوانيين على غيرهم
هو في الحقيقة سببه التعاون ما بين المؤسسات
التعليمية من جهة
وما بين الشركات والمؤسسات البحثية
سواء الحكومية او الخاصة من جهة تانية
في اخر سنتين ونص بقى
العالم كله انتبه فجاة لاهمية اشباه الموصلات
وبدا يبقى فيه طلب كبير من ناحية
على اشباه الموصلات
وسعي كبير من ناحية تانية
من دول كتير انها تدخل الصناعة المهمة
والحيوية دي
دا اترجم فورا في صورة طلب اكبر
على المهندسين المتخصصين في اشباه الموصلات
سواء خارج تايوان او خارجها
التايوانيين اللي عاوزين يحافظوا على تصدرهم
العالمي للمجال دا
عارفين انهم علشان يقدروا يحافظوا على الصدارة دي
لازم يؤسسوا اجيال جديدة من المهندسين
عندهم القدرة انهم يحلوا محل الجيل الحالي
في الوقت المناسب
خصوصا وان بقى فيه تنافس عالمي شرس مؤخرا
على المهندسين التايوانيين وبعض الدول
على راسها الصين نجحت انها تسرق
بعض المواهب التايوانية
الصين لوحدها هيكون عندها عجز قيمته
200 الف خبير
في صناعة اشباه الموصلات على سنة 2023
الامريكان على الناحية التانية
هيحتاجوا يوظفوا 27 الف شخص
في صناعة اشباه الموصلات
خلال ال 10 سنين الجايين
طب دول ودول هيجيبوا المهندسين
اللي محتاجينهم منين
الصينيين بيعملوا اللي عليهم وبيسرقوا
المواهب التايوانية
لحد دلوقت واخدين اكتر من 3 الاف
مهندس من صناعة اشباه الموصلات التايوانية
وانا هنا بقول بيسرقوا لان المهندسين دول
بيروحوا الصين بطرق ملتوية
ورغما عن شركاتهم وعن الحكومة التايوانية
الامريكان بقى على الناحية التانية اسلوبهم مختلف
مركز الامن والتكنولوجيا الناشئة

 بينصح الحكومة الامريكية انها تفتح
مسار هجرة سريع جدا
لمهندسي اشباه الموصلات سواء من تايوان
او كوريا الجنوبية علشان يشغلوا المصانع
اللي الامريكان بيبنوها دلوقت
كل دولة فيهم بحاول تاخد اكبر عدد
ممكن من المهندسين التايوانيين
باي طريقة
المهم التايوانيين اللي فاهمين نقطة قوتهم
كويس جدا
واكتر من اي حد
اخدوا في الشهور الاخيرة قرارات مهمة جدا
واحد من اهم القرارات دي
هو قرار الرئيسة التايوانية تساي انغ ون
بانها تسمح ل 5 جامعات في تايوان
بانها تؤسس  
او اكاديميات متخصصة في تزويد شركات
اشباه الموصلات التايوانية
باحتياجاتها من المهندسين
الشباب دول هيدخلوا الاكاديميات دي
علشان يتم اعدادهم للعمل في صناعة
اشباه الموصلات
بشكل حصري
هيتعلموا فيها احدث تقنيات الصناعة
طب مين اللي هيعلمهم
الشركات التايوانية زي تي اس ام سي
وميدياتك
بترعى المشروع دا لانها محتاجة المهندسين دول
وهتحرص على انهم يتعلموا كل اللي محتاجينه
علشان يبقوا خبراء في مجال اشباه الموصلات
يعني تي اس ام سي لوحدها ناوية تصرف السنة دي
44 مليار دولار
وغالبا هتحتاج السنة دي بس 80 موظف جديد
المهم
من المفترض ان كل اكاديمية من دول
هتطلع سنويا 100 طالب معه ماجيستير
او دكتوراه في مجال اشباه الموصلات
يعني ال 5 اكاديميات هيطلعوا 500 خبير
في هندسة اشباه الموصلات سنويا
اللي بيميز الطلبة دول عن غيرهم
هو ان الشركات هتديهم مرتبات اثناء الدراسة
في العادة طلاب الدراسات العليا في تايوان
ما بياخدوش مرتبات
الشباب دول هيتصرف عليهم اكتر من
300 مليون دولار
والاهم من كدا هو انهم هيلمسوا بايديهم
المكن والمعدات بتاعة شركات زي تي اس ام سي
وهيدخلوا مرافق الشركة
المرافق اللي اي مهندس اشباه موصلات في العالم
يتمنى انه يعدي من قدامها
في نفس الوقت جامعة تشينغ كونغ الوطنية
في تايوان
اسست في اغسطس 2021
كلية جديدة لاشباه الموصلات
الكلية دي الجامعة عملتها بالتعاون مع
14 شركة اشباه موصلات تايوانية
ومن المفترض انها هتقدم 5 درجات علمية
تكنولوجيا اشباه الموصلات
وتصميم الدوائر المتكاملة
وتغليف واختبار اشباه الموصلات
وهندسة المواد والتصنيع الذكي والمستدام
الاغلبية الكاسحة من الخريجين دول
هيدخلوا صناعة اشباه الموصلات
وخد دي كمان
قسم الهندسة الميكانيكية بجامعة
يانغ مينغ تشياو تونغ الوطنية
اعلن في مارس 2021
انه بالتعاون مع تي اس ام سي
هيدي دورات للطلاب مدتها 16 اسبوع
هيتم تدريبهم خلالها على هندسة
اشباه الموصلات
وهيتسمح لهم خلالها انهم يزوروا مرافق
الشركة عن قرب
نجاح اي طالب في اجتياز الدورة
هيعزز من فرصه بشكل كبير
لو راح يقدم في تي اس ام سي بعد التخرج
التايوانيين بيعملوا كل دا وبيدعموا
مجالات الهندسة اللي لها علاقة
باشباه الموصلات لسببين
اولا
لان المهندسين دول هم اللي مشغلين صناعة
اشباه الموصلات التايوانية
اللي بتعتبر الاكبر والاكثر تقدما في العالم
الصناعة اللي بسببها العالم كله بيتودد لتايوان
الصناعة اللي ممكن تكون سبب في حرب بين
اكبر اقتصادين في العالم
امريكا والصين
الصناعة اللي بتعتبر العمود الفقري للاقتصاد التايواني
من خلال مساهمتها في 15 من الناتج المحلي
و40 من صادرات البلد
الصناعة اللي لو جرى لها حاجة لا قدر الله
العالم كله من شرقه لغربه هيزعل
يعني بحسب بنك الاستثمار الامريكي
غولدمان ساكس
فاي ازمة في قطاع اشباه الموصلات
هتؤثر على 169 صناعة في العالم
من اول الابرة لحد الصاروخ
تخيل بقى ان احنا بنتكلم على تايوان
البلد اللي بفضل المهندسين بتوعها
بتسيطر لوحدها على اكتر من 66
من صناعة اشباه الموصلات العالمية
المهندسين دول هم السبب النهار دا في ان تايوان
اللي لا عندها بترول ولا غاز ولا دهب
وما حيلتهاش غير شعبها
يبقى اقتصادها النهار دا اكبر من اقتصادات
كل الدول العربية
باستثناء السعودية
الناتج المحلي الاجمالي لتايوان الصغيرة جدا
حجما
واللي ممكن نميزها بصعوبة ع الخريطة
من المتوقع السنة دي انه يتجاوز ال 841 مليار دولار
دا غير ان مهندسيها خصوصا مهندسين
اشباه الموصلات
بيتمتعوا باحترام العالم كله
وبيتوفر لهم كل سبل الراحة
على سبيل المثال
تي اس ام سي التايوانية
بتبني النهار دا مصنع لها في اليابان
تحديدا في محافظة كوماموتو
وناوية تشغله في ديسمبر 2024
المصنع دا هيشغله بشكل اساسي 600 مهندس
من تايوان
المهندسين دول هينتقلوا من تايوان
ويعيشوا في اليابان بالقرب من المصنع
بس المهندسين بتوع تي اس ام سي
مش هينتقلوا لوحدهم
هينتقلوا مع زوجاتهم وعيالهم
ال 600 مهندس عندهم 150 طفل في سن الدراسة
طب الطلاب دول هيدرسوا فين
هل هيتحشروا في اي مدرسة وخلاص
اليابانيين قالوا لا
هو احنا في ديك الساعة
احنا علشان نضمن راحة الطلاب وراحة اهاليهم
هنبني لهم مخصوص مبنى جديد
على مساحة 3500 متر مربع
داخل حيز مدرسة دولية يابانية
ومش كدا وبس
المدرسة الدولية دي في العادة بتدرس
بالانكليزي والياباني
احنا بقى هنضيف اللغة الرسمية التايوانية
اللي هي الماندرين
وكمان هنبعت نجيب مدرسين من تايوان
كل دا اليابانيين بيعملوه في سبيل ضمان راحة
مهندسين تي اس ام سي
دلوقت بقى
بلد زي دي ما حيلتهاش غير شعبها
اللي بيعتبر النهار دا اهم مواردها
من الطبيعي ان يكون العدو الاول لها
والخطر الاكبر على مستقبلها
هو النمو السكاني الضعيف
مع الاسف تايوان هي صاحبة اقل معدل خصوبة
في العالم النهار دا
بنتكلم على 107 طفل لكل امراة
ودا وضع ما ينفعش يستمر كتير
لان لو معدل الخصوبة استمر بالطريقة دي
قدرة البلد على الحفاظ على مواردها البشرية
اللي مخليها النهار دا تتسيد مجال زي صناعة
اشباه الموصلات
هتقل مع مرور الوقت
بس يا سيدي
هي دي باختصار قصة مهندسين تايوان
انا كدا خلصت كلامي
وكالعادة عندي سؤال لحضراتكم
فيه معلومة بعضكم يمكن يتفاجا بها
وهي ان فيه مهندسين عرب شغالين
بالفعل في تي اس ام سي التايوانية
السؤال بقى في ضوء المعلومة دي
ايه هو العائق برايكم
امام دخول الدول العربية المجال دا
خصوصا وان بلد نامية زي الهند
بتعافر مؤخرا وبتاخد خطوات في الاتجاه دا
هل مشكلتنا في توافر الخبرات
وللا في راس المال وللا في ايه بالضبط
حتابع اجاباتكم في التعليقات
وفي النهاية يا ريت لو عجبتكم الحلقة
وحابين تشوفونا تاني
اشتركوا في القناة
واستنونا في حلقات جديدة باذن الله
سلام
