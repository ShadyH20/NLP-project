قبل ما الحرب بين روسيا واوكرانيا تبدا بشهر واحد
مجموعة من اكبر خبراء الاقتصاد في روسيا
زاروا الرئيس الروسي فلاديمير بوتين
في مقر اقامته في نوفو اوغاريوفو
في ضواحي موسكو
الناس اللي حضرت الاجتماع دا كان
من ضمنهم شخصيات مهمة جدا زي
الفيرا نابيولينا محافظة البنك
المركزي الروسي
وهيرمان غريف الرئيس التنفيذي للبنك
الحكومي الروسي سبير بنك
المهم الاجتماع دا تم مع بوتين بناء على طلب
من خبراء الاقتصاد الروس
هم اللي كانوا عاوزين يقابلوه علشان
يجاوبوه على سؤال واحد
والسؤال دا بيقول
لو الجيش الروسي دخل اوكرانيا
ازاي اقتصاد روسيا ممكن يتاثر
خبراء الاقتصاد الروس بما فيهم محافظة
البنك المركزي كانوا عاملين بريزنتيشن
او عرض مكون من 39 صفحة
بيشرحوا فيه للرئيس توقعاتهم للعواقب
الاقتصادية المحتملة لو الامور مع اوكرانيا
خرجت عن نطاق السيطرة
وسابوا هيرمان غريف رئيس سبير بنك
هو اللي يقدم البريزنتيشن قدام بوتين
لانه صديق قديم ليه وواحد من المقربين منه
ودا لانهم تقريبا كانوا خايفين من رد فعله
على اللي هيسمعه
الكلام اللي تقال في البريزنتيشن
ملخصه
هو انه لو تفرضت عقوبات غربية قاسية
على روسيا
الاقتصاد الروسي ممكن يرجع عشرات
السنين لورا
القيمة الدولارية للناتج المحلي الاجمالي للبلد
ممكن تنخفض بنسبة 30 في خلال سنتين
والتضخم هيخرج عن نطاق السيطرة
والبنك المركزي هيضطر يرفع اسعار الفايدة
ل 35
ودا هيتسبب في ان الدخل الحقيقي للمواطن
الروسي هيقل الخمس
مستوى المعيشة بتاع الناس هيتدهور
لان الغرب هيفرض قيود على الواردات
مش بس هتحرمنا من التقنيات والتكنولوجيا
المتقدمة
وانما كمان ممكن تحرمنا من الضروريات
زي الادوية والغذاء
وفي وسط ما هيرمان غريف عمال يسرد
المصايب المحتملة واحدة ورا التانية
بوتين قاطعه وقال له
بس
انا عندي سؤال واحد
ممكن تقول لي ازاي روسيا تتجنب تاثير
اسوا او اخطر العقوبات الغربية المتوقعة
غريف واللي معاه ما قدروش يقدموا لبوتين
حل واضح
وانتهى الاجتماع على كدا ومشيوا وهم
مش عارفين بوتين بيفكر في ايه
او هل اللي قالوه دا هو خده في اعتباره
وللا لا
ولكنهم عرفوا الاجابة بعدها بشهر
لما بوتين امر الجيش الروسي بالدخول للاراضي
الاوكرانية علشان تبدا الحرب
الروسية الاوكرانية
اللي بسببها الدول الغربية فرضت على روسيا
اقصى عقوبات اقتصادية تفرضت على
اي دولة في التاريخ
عقوبات حتى عمرها ما خطرت على بال
خبراء الاقتصاد الروس لما كانوا بيفكروا
في اسوا السيناريوهات الممكنة
النهار دا بقى بعد مرور ما يقرب من 10
شهور على الحرب
خلونا نجاوب على سؤال مهم
ازاي الاقتصاد الروسي تاثر بالعقوبات الغربية
السؤال دا هنحاول نجاوب عليه باستفاضة
في حلقة النهار دا
انا اشرف ابراهيم
ودا المخبر الاقتصادي
في مساء يوم 23 فبراير اللي فات
الراجل اللي في الصورة قدامكم دا
كان المفروض يظهر على قناة 
الامريكية في برنامج بيذاع في تمام
الساعة 9 بالتوقيت الشرقي للولايات المتحدة
ولكن قبل ما يطلع على الهوا بحاجة بسيطة
انسحب فجاة وجري على البيت الابيض
بعد ما عرف ان خلاص الجيش الروسي
داخل اوكرانيا
ودا بالفعل اللي حصل في الساعات الاولى
من صباح الخميس 24 فبراير
كتير منكم يمكن متابع الازمة الروسية
الاوكرانية عن قرب من بدايتها
ولكن اظن ان معظمكم ما شافش الراجل دا
قبل كدا او حتى سمع اسمه
رغم انه في الواقع واحد من اهم الشخصيات
اللي كان ليها دور في ادارة الازمة
ولكن دا كان مفهوم بالنظر لانه كان بعيد
عن الاضواء طول الوقت
الروس نفسهم ما كانوش يعرفوه
لكن لما الحرب بدات حفظوه زي اسمهم
دا يا جماعة دوليب سينغ
اقتصادي امريكي كان ماسك منصب نائب
مستشار الامن القومي الامريكي لشؤون
الاقتصاد الدولي في الفترة ما بين
فبراير 2021 ويونيو 2022
دا هو مهندس العقوبات الغربية على روسيا
العقل المدبر اللي كان قاعد بيخطط
ويتكتك قبل شهور من الحرب علشان يعرف
يدل صناع القرار في الولايات المتحدة
يضربوا روسيا فين بالضبط
الراجل دا فضل في منصبه خلال الحرب
الروسية الاوكرانية حوالي 4 شهور تقريبا بس
ولكن الفترة القليلة دي قعد يهندس واحدة
من اشرس عمليات الاغتيال الاقتصادي
في التاريخ ضد روسيا
القصة بدات في اوائل نوفمبر 2021
يعني قبل 4 شهور تقريبا من بداية الحرب
في الوقت دا الاستخبارات الامريكية بدات
تحذر من غزو روسي محتمل للاراضي الاوكرانية
ودا شيء كان عامل قلق لصناع القرار
في الولايات المتحدة
وبما ان الخيار العسكري غير مطروح بالمرة
في السياق دا
فالامريكان بدؤوا يفكروا في وسائل تانية
ممكن تساهم في ردع بوتين عن غزو
اوكرانيا ومحاولة اسقاط الحكومة في كييف
الوسيلة الاشهر والسلاح الاكثر فاعلية من
وجهة نظر الامريكيين
هو سلاح العقوبات الاقتصادية اللي جربوه
قبل كدا مع الروس في ازمة 2014
لما احتلوا شبه جزيرة القرم
الامريكان بدؤوا يخططوا للعقوبات الاقتصادية
اللي ممكن يفرضوها على روسيا
ولكن الموضوع ما كانش سهل
كان فيه تحدي قدامهم اسمه البنك
المركزي الروسي
واحد من كبار المسؤولين في البيت الابيض
 ان البنك المركزي
الروسي بيديره مجموعة قوية وموهوبة جدا
من الخبراء التكنوقراط
واحنا متوقعين ان لو روسيا دخلت في اي
ازمة اقتصادية مسؤولي البنك هيتعاملوا
معاها بذكاء
وهنا بقى جاه دور دوليب سينغ صاحب
ال 46 سنة
سينغ بيقول احنا قعدنا ندرس الروس
كويس جدا
ونشوف ايه هي نقاط قوتنا
وايه هي نقاط ضعفهم
وفي اي منطقة نقاط قوتنا بتتلاقى مع نقاط
ضعفهم علشان نستغلها
من ضمن نقاط الضعف الروسية اللي سينغ
حط ايده عليها هي التكنولوجيا الغربية اللي
روسيا بتعتمد عليها زي الرقائق الالكترونية
والبرمجيات
ودا بالاضافة لاعتماد البنوك الروسية على
راس المال الاجنبي
وزي ما احنا عارفين
الولايات المتحدة بتملك القدرة على انها تستغل
نقطتين الضعف دول ضد روسيا وتمنعها
من الوصول للتكنولوجيا الغربية
وراس المال الاجنبي
بس كل دا رغم اهميته مش هيزعل الروس
قوي وهم غالبا متوقعين التحركات دي
اللي الروس عمرهم ما توقعوه بقى هو
ان الامريكان ياخدوا بالهم من نقطة
ضعفهم الاهم
اللي هي في نفس الوقت سلاحهم
الاقتصادي الاقوى
وانا هنا بتكلم على الاحتياطيات النقدية
الضخمة اللي روسيا بنتها في ال 8 سنين الاخيرة
وتحديدا من 2014
في فبراير 2022 وقبل ما البلد تدخل الحرب
روسيا كان عندها احتياطيات من الدهب
والنقد الاجنبي قيمتها بتوصل ل 643
مليار دولار
الاحتياطي الضخم دا روسيا بنته تحت اشراف
البنك المركزي علشان يبقى حائط صد ضد
اي صدمات اقتصادية تتعرض ليها البلد
بوتين كان داخل الحرب وهو عامل حسابه
انه هيقدر يسند الاقتصاد الروسي من خلال
الاحتياطيات دي
ولكنه تفاجا مفاجاة وحشة جدا
دوليب سينغ انتبه من قبل الحرب لتحركات
روسيا في الاتجاه دا
وتوقع ان بوتين هيعتمد على الاحتياطيات دي
في تحصين الاقتصاد الروسي ضد
العقوبات الغربية
علشان كدا بدا يفكر ازاي ممكن يحرم روسيا
من احتياطياتها دي باي وسيلة
ومن هنا بدا يركز على نقطة قوة تانية
بتملكها الولايات المتحدة على روسيا
وهي سيطرة الدولار الامريكي على
المعاملات الدولية
امريكا تقدر من خلال استغلالها لسطوة
الدولار تفرض عقوبات على البنك المركزي
الروسي تمنعه من الوصول لاحتياطياته
اللي الجزء الاكبر منها خارج روسيا
في الوقت اللي كان الامريكيين قاعدين
يخططوا للعقوبات المحتملة على روسيا
حلفاؤهم الاوروبيين ما كانوش متحمسين
قوي للفكرة
ودا لسببين
اولا كانوا شايفين انه ما فيش داعي لاتخاذ
عقوبات قاسية وغير مسبوقة ضد روسيا
لان الحرب ساعتها ما كانتش لسه بدات
ثانيا الاوروبيين لحد اخر لحظة كانوا
بيحاولوا يتجنبوا فرض عقوبات على روسيا
بسبب اعتمادهم عليها في توفير جزء كبير
من احتياجاتهم من الطاقة
علشان كدا الامريكيين استنوا لحد ما الاوروبيين
الشوق يجيبهم
ويكون عندهم الحماس والشجاعة انهم
يمشوا مع الامريكان في السكة الخطر دي
ويفرضوا عقوبات على روسيا
خلال الفترة القصيرة اللي قبل الحرب سينغ
 كان بيتكلم كل اسبوع مع نظرائه في
كندا وفرنسا والمانيا وايطاليا واليابان
والمملكة المتحدة
ولكن كان اكتر حد بيتكلم معاه هو
بيورن سيبرت مدير مكتب رئيسة المفوضية
الاوروبية اورسولا فون دير لاين
واحد كبار مساعديها
كانوا بيتكلموا مع بعض اكتر من مرة
في اليوم
المهم في النهاية سينغ نجح في انه يطبخ
ويهندس معظم العقوبات الاقتصادية اللي
ممكن الولايات المتحدة واوروبا يفرضوها
على روسيا في اي وقت
علشان كدا ناس كتير تفاجات من سرعة قرارات
العقوبات الغربية اللي صاحبت غزو روسيا
لاوكرانيا
يعني بعد ساعات قليلة من دخول القوات
الروسية للاراضي الاوكرانية
الولايات المتحدة اعلنت عن سلسلة من
العقوبات الاقتصادية على روسيا واللي كان من
ضمنها فرض عقوبات على 4 بنوك روسية
كبيرة
العقوبات دي كلها اصلا سينغ كان مجهزها
في الدرج من قبل الحرب
ويمكن اهم عقوبة خطط ليها الراجل دا
هي العقوبة اللي اعلنت عنها وزارة الخزانة
الامريكية بعد ايام من الحرب وتحديدا يوم
28 فبراير اللي فات لما قررت تجميد اصول
البنك المركزي الروسي وفرض عقوبات
عليه ومحاصرة اصوله في جميع انحاء العالم
ودا كان استهداف واضح لحصن روسيا
المنيع اللي كانت قيمته بتوصل
وقتها ل 643 مليار دولار
العقوبة فاجات الامريكيين اللي ما كانوش
يعرفوا القرار
وفاجات المسؤولين الروس في نفس الوقت
في 23 مارس اللي فات
وزير الخارجية الروسي سيرغي لافروف
كان قاعد مع طلاب واعضاء هيئة
معهد موسكو الحكومي للعلاقات الدولية
وقال لهم نصا
الغرب لما جمد احتياطيات البنك المركزي
الروسي
ما كانش فيه حد يتخيل ابدا ان العقوبات الغربية
ممكن توصل لكدا
اللي حصل دا سرقة
وبالمناسبة صحيح
فشل المسؤولين الروس في توقع ان امريكا
ممكن تستهدف احتياطيات البنك المركزي
الروسي من النقد الاجنبي والدهب الموجود
في الخارج كانت هتروح ضحيته محافظة
البنك الفيرا نابيولينا
الفاينانشيال تايمز بتحكي ان فيه ناس في
الدائرة المقربة من بوتين حاولوا يقنعوه
ان يشيل الفيرا نابيولينا
ويعين بدالها سيرغي غلازييف لانها ما
توقعتش ابدا انه يتم استهدف احتياطيات
البنك المركزي وبالتالي ما حذرتش منه
لكن بوتين رفض وتمسك بنابيولينا
وجدد لها لولاية تالتة قبل معاد التجديد
ودا لانه كان واثق فيها وعارف انها اكتر حد
هيقدر يقود الاقتصاد الروسي في وجه
عاصفة العقوبات الغربية اللي استهدفت
تدمير الاقتصاد الروسي
طريقة تعامل البنك المركزي مع الازمة
واداراته للتبعات الاقتصادية للحرب في الشهور
الاخيرة
بتثبت ان بوتين كان ذكي وموفق جدا
في تصميمه على بقاء نابيولينا في منصبها
لان الست دي ادارت بكفاءة واحدة من اكبر
عمليات الانقاذ في التاريخ للاقتصاد الروسي
اللي كان مش ملاحق على العقوبات
الاقتصادية اللي عمالة تنزل عليه من كل جهة
طريقة ادارة نابيولينا للازمة
انا كنت حكيتها لكم باستفاضة في حلقتين
قبل كدا
حلقة المراة التي انقذت روسيا
وحلقة الروبل اقوى عملة
ضروري تشوفوهم علشان تتعرفوا اكتر
على اقوى امراة في روسيا واللي بتعتبر
واحدة من افضل خبراء الاقتصاد في العالم
مهمة نابيولينا الرئيسية كانت تجنيب الاقتصاد
الروسي سيناريو الانهيار التام
ودا نجحت فيه بجدارة
ولكن دا مش معناه انها قدرت تعزل
الاقتصاد الروسي عن اي تاثيرات سلبية
للعقوبات الغربية
بالعكس
الاقتصاد الروسي بيعاني النهار دا بشدة من اثار
العقوبات الاقتصادية الغربية اللي تم فرضها
عليه في الشهور العشرة الاخيرة
وخلونا نبدا بمؤشرات الاقتصاد الكلي
صندوق النقد الدولي بيتوقع ان الاقتصاد
الروسي هينكمش بنسبة 35 خلال
السنة اللي احنا فيها دي 2022
على الناحية التانية الرئيس الروسي
فلاديمير بوتين متفائل شوية وبيقول ان
اقتصاد البلد هينكمش بنسبة 25
السنة دي بس
في نفس الوقت وزير المالية الروسي
انطون سيلوانوف
بيتوقع ان عجز الميزانية الروسية السنة دي
هيوصل لما يعادل 2 من الناتج المحلي
الاجمالي
وبرضو بحسب بيانات وزارة المالية
الايرادات الضريبية من القطاع غير النفطي
قلت بنسبة 20 في اكتوبر اللي فات
وطبعا ما ينفعش ننسى الاسعار
في شهر نوفمبر اللي فات معدل التضخم
في روسيا وصل ل 12 على اساس سنوي
لما نيجي بقى نبص على حالة القطاعات
الاقتصادية في البلد هنلاقي الصورة
حزينة شوية
اكتر قطاعين تعرضوا لاضرار في روسيا
بسبب العقوبات الاقتصادية هما قطاع
التصنيع والقطاع المصرفي
قطاع التصنيع دا مثلا بيشغل حوالي 10 مليون
روسي
والمفروض ان التصنيع هو العمود الفقري
لخطة بوتين اللي بتهدف لتنويع مصادر دخل
الاقتصاد الروسي بعيدا عن النفط
القطاع دا تعرض لضربتين جامدين جدا
الضربة الاولى كانت مغادرة عدد كبير من
الشركات العالمية اللي بتشتغل في روسيا
او تعليقها لعملياتها
في اكتر من 10 شركة عالمية علقت
عملياتها في روسيا
وجزء كبير من الشركات دي كان مشارك شركات
روسية في مشاريع تصنيع محلية
الشركات العالمية دي لما خرجت او وقفت
عملياتها في البلد سابت الشركات الروسية
عاجزة عن ادارة المشاريع المشتركة
الضربة التانية اللي اخدها قطاع التصنيع
الروسي كانت حظر الواردات خصوصا
قطع الغيار والتكنولوجيا
الضربتين دول نلاقيهم واضحين بقوة في
صناعة زي صناعة السيارات
مشكلة الصناعة دي هي ان اعتمادها على
الاجزاء المستوردة بيوصل ل 90
بدون مبالغة
ونسبة كبيرة من الاجزاء دي كان بيوفرها
الشريك الاجنبي
يعني مثلا عارفين العربية الروسية
الشهيرة لادا
العربية دي اللي بيصنعها هي شركة
افتوفاز الروسية بالتعاون مع رينو الفرنسية
في مارس اللي فات وبعد شهر تقريبا من
بداية الحرب
رينو قررت تخرج من روسيا وسابت
المشروع لشريكها الروسي
اوتوفاز الروسية احتاست من غير رينو
وفضلت موقفة الانتاج لشهور لحد ما
قررت تستانف الانتاج تاني في يونيو اللي فات
المشكلة بقى هي ان السيارات اللي الشركة
الروسية صنعتها كان ناقصها اجزاء مهمة زي
الوسادات الهوائية وانظمة منع انغلاق المكابح

وتكييف الهوا
وغيره
دي طبعا كانت معاناة ونتيجتها كانت
واضحة جدا
يعني في سبتمبر اللي فات الانتاج الروسي
من السيارات انخفض بنسبة 77 بالمقارنة
مع نفس الشهر من السنة اللي فاتت
وبالتوزاي مع دا مبيعات السيارات في البلد
انخفضت بنسبة 60 على الاقل السنة دي
ودا انعكس بلا شك على الناس اللي شغالة
في صناعة السيارات
الصناعة اللي بتشغل بشكل مباشر 300 الف
روسي
وبشكل غير مباشر بتوفر 35 مليون
وظيفة في صناعات مرتبطة بيها
الشركات بدات تدي عمال كتير اجازة
واللي شغال منهم بتدي له جزء من راتبه
مش راتبه كامل
ازمة حظر الواردات دي مؤثرة تقريبا
على معظم القطاعات الاقتصادية في البلد
مش السيارات بس
يعني خد عندك في مجال الامن الغذائي
99 من انتاج الدواجن
و30 من بقر الهولشتاين في روسيا
بيعتمد على الواردات
في صناعة الطيران 95 من الركاب في البلد
بيتم نقلهم من خلال طيارات اجنبية الصنع
منع روسيا من استيراد قطع الغيار
بيخليها مضطرة تستغني عن عدد كبير
من طيارات الركاب بمجرد ما تعطل
وبالنسبة للالات اللي مشغلة المصانع
ف 30 منها بس هو اللي روسي الصنع
والباقي مستورد
في صناعة الادوية 80 من الانتاج المحلي
معتمد على مواد خام مستوردة
الوضع دا غالبا هيفضل مستمر طول ما
العقوبات الغربية المفروضة على روسيا
موجودة
العقوبات دي تفرضت بسبب الحرب
وغالبا مش هتتشال الا بعد نهايتها او في
اطار التفاوض على نهايتها
وبمناسبة كلامنا عن التفاوض عندي سؤال
لحضراتكم
في الشهور الاخيرة حصلت قطيعة شبه تامة
ما بين اوروبا والنفط والغاز الروسي
والاوروبيين حالفين بالطلاق انهم ما هيعتمدوا
على روسيا تاني في توفير احتياجاتهم
من الطاقة
برايك بقى
هل ممكن اوروبا ترجع تاني في المستقبل
تبقى زبون رئيسي للنفط والغاز الروسي
واللي هما بالتاكيد ارخص بكتير
بالمقارنة مع اي بدايل تانية
وللا الاوروبيين هيتمسكوا بموقفهم حتى لو دا
كان معناه اسعار طاقة اعلى هيتحملها
المستهلكين بتوعهم
هتابع اجاباتكم في التعليقات
وفي النهاية يا ريت لو عجبتك الحلقة دي
وحابب تشوفنا تاني اشترك في القناة
واستنانا في حلقات جديدة باذن الله
سلام
هتابع اجاباتكم في التعليقات
وفي النهاية يا ريت لو عجبتك الحلقة دي
يبقى لايك بقى وشير
واستنانا في حلقات جديدة باذن الله
سلام
