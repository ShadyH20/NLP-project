اي حد منكم مواليد السبعينات
الثمانينات
النص الاول من التسعينات
غالبا شال تليفون نوكيا
في مرحلة ما من حياته
وخصوصا في الفترة ما بين 20 و2010
التليفونات بتاعت نوكيا
كانت فيها ميزة لطيفة جدا
اظن كلكم فاكرينها
وهي ان البطارية بتاعتها
كانت قابلة للازالة
بتتشال وتتحط يعني
مش بيلت ان مدمجة
او لازقة في جسم التليفون
زي ما هو حاصل دلوقتي
في كل الموبايلات الذكية
المهم
لما كنا بنشيل البطارية
ونبص على الشاسيه بتاع الموبايل
كنا بنلاقي 3 كلمات مكتوبين بشكل واضح
وهم
  
يعني التليفون دا تصنع في فنلندا
ودا تقريبا كان المنتج الفنلندي الوحيد
اللي احنا طول عمرنا بنسمع عنه
علشان كدا ناس كتير لحد النهار دا
اول ما بتسمع اسم فنلندا
بتفتكر نوكيا على طول
الشركة دي
هي اللي شهرت فنلندا على مستوى العالم
وخلت ناس كتير تعرف لاول مرة
ان فيه بلد موجودة معانا ع الكوكب
وتحديدا في اقصى شمال اوروبا
اسمها كدا
للي ما يعرفش منكم
نوكيا اقدم من فنلندا نفسها
واكبر واشهر منها بكتير
ودا هو السبب في ان الشعب الفنلندي
لحد النهار دا
مرتبط عاطفيا بالشركة
وفخور بها
وفي نفس الوقت زعلان عليها
بدون مبالغة
اعتزاز الفنلنديين بنوكيا
شبيه باعتزاز المصريين بالاهرامات
علشان كدا انا عاوز احكي لكم النهار دا
قصة فنلندا مع نوكيا
واللي اظن ان اغلبكم عمره ما سمعها قبل كدا
مش حنحكي القصة من اخرها او بالشقلوب
زي ما بتتحكي دايما
ونقعد نقول ليه نوكيا وقعت
وازاي ابل وسامسونغ طلعوا على اكتافها
لان الكلام دا اتقال كتير
فيه معلومات واسئلة اهم
محتاجين نركز عليها
زي مثلا السؤال اللي بيقول
هي نوكيا جت منين اصلا
ازاي دخلت قطاع الهواتف
وايه دور الحكومة الفنلندية
في تطور الشركة دي
ايه هي الخطط اللي تعملت
علشان نوكيا تبقى في خلال سنين قصيرة
اكبر واهم شركة في مجالها
على مستوى العالم
وازاي فنلندا بتاعت لب الخشب والورق
اللي عمرها ما كان ليها علاقة بالتكنولوجيا
طلع منها الشركة دي
وليه فنلندا كانت عايزة تبقى اليابان
بتاعت اوروبا
وازاي نوكيا وصلت لمرحلة
انها بتحرك الاقتصاد الفنلندي بالكامل
اما السؤال الاهم بقى
فهو
ماذا خسرت فنلندا بانحطاط نوكيا
دا جزء بسيط من اللي حندردش فيه مع بعض
في حلقة النهار دا
انا اشرف ابراهيم
دا المخبر الاقتصادي
في 11 ديسمبر سنة 1988
العالم كله تفاجا بخبر انتحار
 
رئيس مجلس الادارة
والرئيس التنفيذي لشركة
  الفنلندية
الخبر دا ساعتها احتل عناوين عدد كبير
من الصحف العالمية
لان 
كان بيعد واحد من اهم وابرز
رجال الاعمال في اوروبا
السبب الرئيسي في شهرة الراجل دا
هو دوره المحوري
في تحويل شركة نوكيا من شركة شغالة
في لب الورق والورق
والمواد الكميائية والمطاط
لشركة عالمية شغالة في تصنيع
اجهزة التلفزيون الملونة
والهواتف المحمولة
وانواع تانية من الالكترونيات
وخليني احكي لكم القصة بدات ازاي
من حوالي 157 سنة
وتحديدا في مايو سنة 1865
مهندس التعدين الفنلندي  
اسس مصنع شغال في مجال لب الورق
في منطقة قريبة من مدينة
تامبيري في فنلندا
وبعدها ب 3 سنين وتحديدا سنة 1868
اسس مصنع تاني
قريب من مدينة فنلندية تانية
اسمها نوكيا
ومن هنا
جه اسم نوكيا اللي 
اطلقه على شركته
اللي اسسها سنة 1871
باسم  
المهم
الشركة دي غيرت جلدها اكتر من مرة
من لحظة تاسيسها ولحد النهار دا
على سبيل المثال
في سنة 1967
شركة 
اللي بتصنع منتجات المطاط
وشركة 
اللي بتصنع الكابلات والهواتف
واجهزة التلغراف
تم دمجهم مع شركة نوكيا
بتشجيع من الحكومة الفنلندية
وبقوا التلاتة في النهاية
شركة ضخمة اسمها  
الشركة المندمجة حديثا دي
كان عندها هدف رئيسي بتسعى لتحقيقه
وهو دخول قطاع التكنولوجيا
والتركيز عليه بحيث يبقى القطاع الاهم
في عمليات الشركة
وعلشان تعمل دا
فالشركة قررت انها ما تبداش من الصفر
لا
دي قررت انها تتعاون مع شركات
شغالة بالفعل في المجال
ومن هنا جت فكرة التعاون ما بين نوكيا
وما بين شركة الالكترونيات الفنلندية
 
في سنة 1975
الشركتين اتفقوا على ان كل واحدة فيهم
تسوق المنتجات الالكترونية بتاعت التانية
والتعاون دا نجح
ومبيعات  تضاعفت
3 مرات سنة 1978
مقارنة مع حجمها سنة 1972
نجاح التعاون دا
شجع الشركتين انهم يؤسسوا مع بعض
سنة 1979
مشروع مشترك اسمه  
واللي تقدروا تعتبروه
بذرة شركة  
اللي اتشهرت بعدين وكلنا نعرفها
المشروع دا
كان بوابة دخول نوكيا بتاعت الورق والمطاط
لصناعة الهواتف المحمولة
من خلال المشروع دا
نوكيا نجحت سنة 1982
في اطلاق تليفون بيتحط في السيارة
اسمه  
بعدها بسنتين بس
وتحديدا سنة 1984
الشركة الفنلندية نجحت في اطلاق
هاتف سيارة تاني اسمه
 
لكن الهاتفين دول
رغم اهميتهم بالنسبة للشركة
 الا انهم ما كانوش سبب
انطلاقتها الحقيقية في المجال
نوكيا دخلت برجليها اليمين
صناعة الهواتف المحمولة
سنة 1987
من خلال تليفون طورته 
اسمه  
دا كان اول هاتف محمول تصنعه الشركة
من حسن حظ نوكيا
ان التليفون دا اتشهر جدا
بسبب صورة اتلقطت للرئيس السابق
للاتحاد السوفيتي  
سنة 1989
وهو حاطط التليفون دا على ودنه
اثناء تواجده
 في العاصمة الفنلندية هلسينكي
اللي ادا له التيلفون دا يجربه ساعتها
كان  
المسؤول التنفيذي السابق في نوكيا
المهم
اللقطة دي ادت دفعة كبيرة جدا لنوكيا
وبالاخص قسم الهواتف المحمولة فيها
في سنة 1983
 
الرئيس التنفيذي السابق للشركة
واللي انتحر زي ما قلنا سنة 1988
بعد 11 سنة من قيادة الشركة
راح قاعد مع المسؤولين
في وزارة التوظيف والاقتصاد الفنلندية
واقنعهم يؤسسوا وكالة 
او وكالة التمويل الفنلندية للتكنولوجيا والابتكار
علشان تساعد نوكيا وغيرها
من الشركات الفنلندية
في توفير التمويل اللازم
لانشطة البحث والتطوير
احد اسباب حرص الحكومة الفنلندية
على دعم نوكيا وغيرها من شركات التكنولوجيا
هي انه كان نفسها تزق البلد
ناحية الصناعات التكنولوجية الدقيقة
وتبقى يابان اوروبا
من خلال وكالة 
الحكومة الفنلندية
استثمرت بكثافة في نوكيا
لدرجة انها مولت 26 تقريبا
من جميع مشاريع الشركة خلال التسعينات
غير كدا وكالة  الحكومية
اللي هي الاتحاد الفنلندي
لمشغلي الاتصالات المحلية
نجح في الحصول على ترخيص لبناء
اول شبكة  في العالم
والتلت حروف دول هم اختصار لكلمة
 
او النظام العالمي لاتصالات الهواتف المحمولة
واللي بيعتبر الجيل التاني
من نظم الاتصالات الخلوية
المهم 
اختارت نوكيا تبقى معاها في المشروع
وتشاركها في بناء الشبكة
وفي يونيو سنة 1991
الشبكة اشتغلت واتعمل اول مكالمة
عبر نظام ال  في التاريخ
من خلال تليفون محمول نوكيا اللي مصنعاه
نوكيا كان عندها ميزة
ما كانتش عند شركات كتير
شغالة في نفس المجال
وهي انها كانت شغالة في صناعة الهواتف
وفي نفس الوقت
شغالة كمان في بناء وتاسيس الشبكات
ودا اداها ميزة كبيرة على منافسيها
وساعدها انها تتطور بشكل اسرع في المجال
ويمكن احد ابرز مظاهر تطور نوكيا
هو نجاحها سنة 1996
في تصنيع  90
اللي يعتبر اول تليفون ذكي في العالم
فيه ميزة 
يعني قابل للانحناء على نفسه
بعد التليفون دا
نوكيا انطلقت زي الصاروخ
في صناعة الهواتف المحمولة
يعني شفنا  6110 سنة 1997
و 5110 سنة 1998
و 7110
و 8210
و 3210
سنة 19
و 7650 في 2002
واللي كان اول تليفون بكاميرا
ودا طبعا غير التليفون الاشهر في التاريخ
اللي تباع منه اكتر من 250 مليون نسخة
ال  1100 اللي ظهر في 2003
الهواتف دي كلها
يمكن تكون بدائية جدا لما نيجي نقارنها
بالهواتف الذكية النهار دا
لكنها اول ما ظهرت
كانت منتجات ثورية
العالم ما شافش زيها قبل كدا
ونجاح نوكيا في تطوير الهواتف المحمولة دي
هو نتاج عرق وجهد
ومليارات تصرفت على مدار سنين
على البحث والتطوير
في سنة 20 يا جماعة
نوكيا كان عندها مراكز ابحاث وتطوير
في 14 دولة
هي فنلندا والمانيا وامريكا والمجر والصين
وماليزيا وكوريا الجنوبية واستراليا
وبريطانيا واليابان
وايطاليا وكندا والسويد والدانمارك
دا بالنسبة لمراكز البحث والتطوير بس
لما نيجي نبص على خريطة مصانع الشركة
حنلاقي ان كان عندها مصانع في 9 دول
هي فنلندا طبعا
والمانيا وامريكا والمجر والصين
وماليزيا وكوريا الجنوبية والبرازيل والمكسيك
في نفس الوقت
سهم الشركة كان مدرج في 6 بورصات عالمية
وتحديدا في فنلندا
والمانيا وامريكا والسويد
وبريطانيا وفرنسا
في نفس السنة اللي احنا بنتكلم عليها
اللي هي سنة 20
نوكيا سيطرت لوحدها على 31
من سوق الهواتف العالمي
الشيء المدهش بقى
هو ان 98 من ايرادات نوكيا
كانت جاية من مبيعاتها خارج فنلندا
ودا ياخدنا لتاثير نوكيا على الاقتصاد الفنلندي
سنة 20
نوكيا لوحدها كانت مسؤولة عن 4
من الناتج المحلي الاجمالي لفنلندا
و70 من قيمة البورصة الرئيسية في البلد
و43 من ميزانية البحث والتطوير
و صادراتها كانت بتشكل 21
من صادرات فنلندا
دا غير 14 من الضرايب
اللي كانت بتدفعها الشركات في فنلندا
كانت جاية من نوكيا لوحدها
كل الارقام دي في سنة 20
يعني قبل ما نوكيا توصل لذروة نجاحها
اللي مركز منكم حياخد باله اكيد
ان اشهر تيلفونات نوكيا
جت بعد سنة 20
ال  1100 اللي تباع منه
 اكتر من 250 مليون نسخة
كان في 2003
و 10 اللي تباع منه
اكتر من 247 مليون نسخة
كان في 2005
و 6600 اللي تباع منه
اكتر من 150 مليون نسخة
كان في 2003
بحسب معهد بحوث الاقتصاد الفنلندي

فشركة نوكيا في الفترة ما بين 1998 و2007
كانت مسؤولة لوحدها عن ربع النمو الاقتصادي
اللي حققته فنلندا
وخمس صادرت البلد
و23 من ضرايب الشركات
الشركة دي في 2007
بايعة اكتر من 437 مليون موبايل
ودا اداها سيطرة بتقترب من 37
على سوق الهواتف في العالم
وساعدها في تحقيق مبيعات بتقترب
من 51 مليار دولار
ودا تقريبا كان خمس
الناتج المحلي الاجمالي لفنلندا
سنة 2007
ودا خلى وزير المالية الفنلندي  
يوصف الفترة اللي كانت نوكيا فايقة فيها
بانها معجزة اقتصادية
 
مدير التنمية الاقتصادية والحضرية
لمدينة تامبيري الفنلندية
بيقول نوكيا في عزها
كانت هي العمود الفقري لكل شيء في فنلندا
الجامعات في فنلندا
كانت بتعتمد على تعاونها مع نوكيا
الشركات اللي بتشتغل كمقاولين من الباطن
كانت بتعتمد على نوكيا
حتى الطلبة اللي كانوا بيدرسوا
كانوا عاملين حسابهم انهم حيخلصوا دراسة
ونوكيا حتوظفهم
بس كل دا
راح فجاة
نوكيا يا جماعة كانت ضخمة جدا
لدرجة ان تراجعها
وتدهور اعمالها
بداية من نهاية 2007
وتزامنا مع ظهور الايفون بتاع ابل
كان له عواقب وخيمة على الاقتصاد الفنلندي
اللي خسر اهم واكبر شركة في تاريخه
نوكيا فضلت احوالها تتحول من سيئ لاسوا
لحد ما باعت اهم قسم فيها
اللي هو قسم الهواتف المحمولة
في 2014 لمايكروسوفت
ودي كانت واحدة من اقسى اللحظات
بالنسبة للشعب الفنلندي
 
مدير الابحاث في معهد
بحوث الاقتصاد الفنلندي 
بيقول انه في صباح اليوم
اللي تم فيه الاعلان عن صفقة الاستحواذ
على نوكيا
الناس في فنلندا كانت حاسة ان البلد
لازم تتحرك وتعمل حاجة
لانهم حسوا فجاة ان كل شيء
بيتسرق منهم
 بيكمل وبيقول
الاحساس دا الاجانب عمرهم ما حيفهموه
مستحيل اجنبي يقدر يستوعب المكانة والتقدير
اللي بتحظى بيها نوكيا في فنلندا
فنلندا بقت عالمية بفضل نوكيا
ونوكيا هي اللي خلتنا معروفين
من الاخر كدا يا جماعة
تقدروا تقولوا ان نوكيا
هي اللي بنت الاقتصاد الفنلندي الحديث
البلد دي طول عمرها
كانت معروفة بصادراتها من المواد الخام
لكنها فجاة في اواخر التسعينات
واوائل الالفية الجديدة
لقت نفسها واحدة من القوى العظمى
في قطاع التكنولوجيا العالمي
بسبب شركة اسمها نوكيا
وبقى المواطنين الفنلنديين لما يسافروا
اي مكان في العالم
يعرفوا نفسهم على انهم من بلد نوكيا
علشان كدا بنقول ان الشعب الفنلندي
موضوع نوكيا بالنسبة له
موضوع عاطفي اكتر منه اقتصادي او تجاري
وقصة نوكيا رغم كل شيء
لا تزال لحد النهار دا
راسخة في اذهان الشعب الفنلندي
باعتبارها احد مصادر الفخر الوطني
ومن هنا ننتقل لسؤال الحلقة
ايه هو افضل تليفون امتلكته في حياتك
انا على المستوى الشخصي
بشوف ال  10
دا اعظم تليفون الانسان صنعه
بس حابب برضو اعرف
راي كل واحد فيكم في التعليقات
وفي النهاية لو عجبتك الحلقة
وحابب تشوفنا تاني
اشترك في القناة
واستنانا في حلقات جديدة باذن الله
سلام
