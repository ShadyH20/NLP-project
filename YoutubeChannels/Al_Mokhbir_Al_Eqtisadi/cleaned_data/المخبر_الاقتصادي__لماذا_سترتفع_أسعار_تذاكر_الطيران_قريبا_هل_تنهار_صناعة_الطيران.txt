في شهر مايو اللي فات
23 شركة طيران
اعلنوا انهم حيبطلوا شغلانة الطيران دي
في الوقت الحالي
والطيارات بتاعتهم حيوقفوها على الارض
لا فيه حجوزات
ولا رحلات
ولا غيره
طب ايه يا جماعة اللي حصل لكل دا
قال لك اسعار الوقود بتاعة الطيارات
زادت بشكل مجنون
ودا خرب بيوتنا
احنا في الاول كنا بنتحمل التكلفة الزيادة
وبنشيلها بدل المستهلك
ولكن خلاص
ما عدناش قادرين
والمستهلك على الناحية التانية
مش حيقبل اننا نرفع سعر التذكرة
يبقى نبطلها احسن الشغلانة
اللي تجيب المرض دي
دا كان باختصار ملخص البيان
اللي اصدرته مجموعة 
من شركات الطيران النيجيرية
الشهر اللي فات
وبكدا تبقى نيجيريا
هي اول دولة في العالم
تعمل الحركة دي
لكنها غالبا مش حتكون الاخيرة
اللي حاول منكم يسافر
خلال اخر 3 شهور
اكيد لاحظ ان تذاكر الطيران
اسعارها مولعة
بنتكلم على اسعار ضعف وضعفين
اسعار تذاكر السنة اللي فاتت
وبرغم كدا
اسعار التذاكر لسه حتزيد تاني
خصوصا خلال الصيف
ودا طبعا يخليك تسال
ليه كل دا
ليه الاسعار بتزيد بالنسبة والسرعة دي
اسعار وقود الطيران زادت بالفعل
خلال الشهور الاخيرة
ولسه حتزيد
بس هل دا هو السبب الوحيد
ورا ارتفاع اسعار التذاكر
ايه هي الاسباب التانية
اللي ضاغطة صناعة الطيران
بشكل كبير
ليه الشركات بتواجه صعوبة النهار دا
في انها تلاقي وقود تفول بيه طياراتها
هل شركات الطيران حتحملك انت كمستهلك
اي زيادة في التكاليف
انطلاقا من القاعدة الخالدة اللي بتقول
كله على قفا الزبون
وللا حتتحمل هي الزيادة دي
بحيث ما تخسركش والطلب ما يقلش
انطلاقا من القاعدة الخالدة اللي بتقول
الزبون دايما على حق
والسؤال الاهم بقى
اسعار الطيران حتقل امتى
دا جزء من اللي حندردش فيه مع بعض
في حلقة النهار دا
انا اشرف ابراهيم
دا المخبر الاقتصادي
في شهر ابريل اللي فات
مطار السنغال الدولي
طلع بيان مثير جدا للاهتمام
المطار قال ببساطة لشركات الطيران العالمية
في البيان دا
يا ريت يا جماعة
وانتوا جايين بالطيارات بتاعتكم عندنا
تكونوا عاملين حسابكم فيه وقود زيادة
ترجعوا بيه في رحلة العودة
لان احنا عندنا ازمة في الوقود
اللي بقى غالي من ناحية
ومش متوافر من ناحية تانية
في نفس اليوم اللي صدر فيه البيان دا
كان فيه طيارات تابعة لشركة اير فرانس
راجعة من العاصمة السنغالية داكار لباريس
الطيارات دي كانت مخططة انها تفول
في المطار السنغالي
لكن منين بقى
ما فيش
الحل الوحيد قدام طيارين الشركة
كان انهم يسوقوا الطيارات دي
لحد جزر الكناري
وينزلوا هناك يفولوا
وبعدين يكملوا طريقهم لحد فرنسا
في الوقت دا كان سعر الجالون
من وقود الطائرات
وصل في امريكا وتحديدا في ميناء نيويورك
ل 761 دولار 
في حين انه كان من سنتين بالضبط
كان ب27 سنت بس
ودا يخليك تسال
ايه اللي حصل علشان سعر الجالون
من وقود الطائرات
يزيد باكتر من 28 ضعف تقريبا
خلال سنتين
اجابة السؤال دا
هي مفتاح فهم اللي بيحصل النهار دا
في سوق الطيران
واسباب غلاء اسعار تذاكر الطيران
بالشكل دا
وخليني احكي لك القصة من البداية
بص يا سيدي
العالم كله فيه حوالي 25 الف طيارة ركاب
من سنتين وشوية
وتحديدا في نص ابريل 2020
ال 25 الف طيارة دول
كان فيه منهم 17 الف طيارة على الارض
ما بتتحركش من مكانها
يعني نقدر نقول
ان اكتر من تلتين الاسطول العالمي
من الطيارات التجارية
كان برا الخدمة
صناعة الطيران في الوقت دا
كانت عايشة اسوا كوابيسها
فجاة ما عادش فيه زباين
ودا بسبب ازمة وباء فيروس كورونا
اللي كانت لا على البال ولا على الخاطر
واللي العالم ابتدا يحس باثارها
بداية من مارس 2020
في الفترة دي ركاب شركات الطيران
كانوا بينقسموا لقسمين
ناس مش بتفكر تسافر
ومش عايزة تركب طيارات
ولا تقابل حد علشان خايفة على نفسها
من الاصابة بفيروس كورونا
وناس تانية عاوزة تسافر
ولكن مش عارفة
لان اغلب الدول في العالم
فرضت قيود كتير على حركة السفر
وبالاخص السفر الجوي
ودا طبعا كان خراب بيوت
بالنسبة لصناعة الطيران
بشكل عام
سواء مطارات او شركات طيران
او شركات بتصنع الطيارات
والمشكلة بقى
هي ان دي صناعة مش هينة او ثانوية
بالعكس
صناعة الطيران صناعة ضخمة جدا
بتحقق للحكومات والشركات
ايرادات بمئات المليارات
وبتشغل ملايين من الناس
يعني على سبيل المثال
لو جينا نبص على ارقام صناعة الطيران
في 2019
يعني قبل الجائحة على طول
حنلاقي نفسنا بنتكلم على طيارات
نقلت 45 مليار مسافر
من خلال اكتر من 100 الف رحلة تجارية
يوميا
الصناعة دي بتشغل بشكل مباشر
حوالي 10 مليون واحد
والتوزيعة بتاعة ال 10 مليون وظيفة دول
كالتالي
6 مليون شغالين في المطارات
و27 مليون شغالين في شركات الطيران
و12 مليون شغالين في صناعة الطيارات
بفضل الناس دي
المطارات كسبت 170 مليار دولار
وشركات الطيران كسبت 838 مليار دولار
وشركات صناعة الطيران
المسيطرة على الصناعة دي
وتحديدا  الامريكية
و الاوروبية
باعوا ب 100 مليار دولار
كل دا بقى في مهب الريح
بسبب ازمة كورونا
اللي خنقت صناعة الطيران خصوصا في 2020
لما كان العالم كله بيتدافع بجنون
على اجراءات الاغلاق وحظر السفر
ارتفاع عدد الطيارات اللي واقفة على الارض
ومش بتتحرك من مكانها
كان من الطبيعي انه يقلل الطلب
على وقود الطائرات
اصل الشركات دي حتشتري وقود ليه
اذا كان الحال واقف
انخفاض الطلب على وقود الطائرات
ادى بالتبعية لانخفاض سعره
لمستويات تاريخية في ابريل 2020
ودا بالمناسبة هو نفس الشهر
اللي شفنا فيه سعر النفط الامريكي
انهار ووصل لاقل من الصفر
وتحديدا 37 دولار للبرميل
طبعا مش صدفة ان سعر وقود الطائرات
ينهار لمستويات قياسية
في نفس الوقت اللي النفط انهار فيه
لمستويات قياسية
ودا ببساطة لان الاتنين مرتبطين ببعض
وقود الطائرات هو احد مشتقات البترول
وبالتالي كان من المنطقي
ان سعره ينخفض ويرتفع
تزامنا مع انخفاض وارتفاع اسعار الخام
ودا هو الحاصل النهار دا
البرميل من خام برنت
عامل دلوقت واحنا بنصور
120 دولار تقريبا
ودا اعلى من سعره في بداية السنة
ب 54 تقريبا
طبعا السبب الرئيسي ورا الزيادة دي
هي الحرب الروسية الاوكرانية
اللي اندلعت في اواخر فبراير اللي فات
واللي تسببت في دوشة وقلبان كبير
في سوق النفط
لان احد اطرافها اللي هي روسيا
بتعتبر اكبر منتج للنفط في العالم
بعد امريكا والسعودية
المهم
ارتفاع اسعار النفط
ادى لارتفاع اسعار كل مشتقاته
بما فيها وقود الطائرات
بحسب بيانات اتحاد النقل الجوي الدولي

سعر الجالون من وقود الطائرات
وصل عندنا هنا في منطقة الشرق الاوسط
وافريقيا
360 دولار في الاسبوع المنتهي
في 27 مايو اللي فات
ودا سعر اعلى من سعره في نفس الفترة
السنة اللي فاتت بحوالي 110
على مستوى العالم بقى
سعر وقود الطائرات ارتفع بنسبة 150
خلال 2021
وهنا ضروري نسال سؤال مهم
هل ارتفاع اسعار النفط الخام
نقدر نعتبره السبب الرئيسي الوحيد
ورا ارتفاع اسعار وقود الطائرات
اقول لك لا
وقود الطائرات بيعاني من مشكلتين
في نفس الوقت
مشكلة مزدوجة يعني
مشكلة على جانب الطلب
ومشكلة على جانب العرض
وخلونا نبدا بالطلب
بدات تظهر في صناعة الطيران مشكلة
وهي مشكلة ال  
او الطلب المكبوت
باختصار
ناس كتير كانت عايزة تركب طيارات وتسافر
ولكن خوفها من الاصابة بالفيروس
او عدم قدرتها على السفر
بسبب اجراءات حظر السفر
كبت الطلب بتاعها او اجله
في انتظار اللحظة المناسبة للانطلاق
واول ما الدنيا بدات تهدا
وقيود الاغلاق تم تخفيفها
شفنا انطلاقة رهيبة في الطلب
على السفر الجوي
على سبيل المثال
في شهر يناير اللي فات
وبحسب بيانات اتحاد النقل الجوي الدولي
الطلب على السفر الجوي على مستوى العالم
ارتفع بنسبة 82
مقارنة مع يناير 2021
عندنا هنا في الشرق الاوسط وافريقيا
الطلب على السفر الجوي
ارتفع باكتر من 128
باختصار حركة الطيران بدات تنتعش تاني
وناس كتير بدات تسافر
 ودا كلام بتاكده تصريحات  
المدير العام لاتحاد النقل الجوي الدولي
اللي قال لرويترز الشهر اللي فات
ان الحجوزات بتزيد
وحركة الركاب بترتفع
بوتيرة اعلى من المتوقع
انتعاش حركة الطيران بيترجم فورا
في زيادة الطلب على وقود الطائرات
والطلب الكبير دا عادة مش حيمثل مشكلة
لو مفيش ازمة في جانب العرض
ولكن مع الاسف
فيه ازمة في العرض
وقود الطائرات زي ما قلنا من شوية
هو احد مشتقات النفط
علشان تحصل عليه
ضروري تعمل عملية تكرير للخام
اللي بيعمل عملية التكرير دي
هي مصافي النفط
ودي بقى فيها مشكلة كبيرة جدا
وهي ان طاقتها الانتاجية قلت مؤخرا
بحسب بيانات شركة استشارات الطاقة
 
فمن بداية ازمة كورونا ولحد النهار دا
امريكا لوحدها
فقدت اكتر من مليون برميل يوميا
من طاقة تكرير النفط بتاعتها
باقي دول العالم
فقدت اكتر من 2 مليون برميل
من طاقة التكرير اليومي بتاعتها
ازاي وليه دا حصل
باختصار فيه مصافي كتير تقفلت
خلال اخر سنتين
لاسباب كتير منها
انخفاض الطلب على المشتقات البترولية
بسبب ضعف الطلب
ودا خلى بعض الشركات
 تقفل المصافي بتاعتها
للابد
وفيه شركات تانية قفلت المصافي بتاعتها
لان تكاليف الصيانة بتاعتها
مكلفة جدا
وهنا ما ينفعش ابدا ننسى المصافي الروسية
قبل الحرب
اوروبا كانت بتشتري لوحدها
نص المنتجات البترولية
اللي خارجة من المصافي الروسية
النهار دا بقى
الاوروبيين بيتجنبوا المصافي الروسية
وبيشتروا من مصافي تابعة لدول تانية
زي امريكا مثلا
المحصلة في الاخر
هي ان طاقة التكرير الحالية
اقل من السنة اللي فاتت واللي قبلها
ودا رفع الطلب على المصافي اللي شغالة
واللي بقى عندها القدرة انها ترفع اسعارها
لان السوق متعطش لانتاجها
يعني من الاخر كدا
انت عندك دلوقت خام سعره مرتفع
وخدمة تكرير سعرها مرتفع هي كمان
كل دا ادى لزيادة اسعار وقود الطائرات
ودا طبعا مشكلة كبيرة لشركات الطيران
ودا ببساطة لان الوقود بيشكل ما بين
29 ل 35 من تكلفة تذكرة السفر
بالنسبة للشركة
الوقود هو اكتر حاجة بتكلف
شركات الطيران
بيجي بعده المرتبات
طيارة زي  7300
بتحرق حوالي 2500 جالون من وقود الطائرات
في الساعة الواحدة على حسب الرياح ووزنها
لحظة الاقلاع
الارتفاع اللي حصل مؤخرا في اسعار الوقود
حيزود تكلفة الوقود بالنسبة للطيارة دي
على سبيل المثال بحوالي 9 الاف دولار
في الساعة الواحدة
وهنا شركات الطيران بتسال نفسها
سؤال منطقي جدا
وهو ايه العمل
نشتغل بخسارة وللا نرفع سعر التذكرة
لحد دلوقت اكتر شركات الطيران
ماشية في سكة رفع سعر التذكرة
 
مؤسس موقع 
بيتوقع ان اسعار تذاكر الطيران
حتستمر في الزيادة خلال الفترة الجاية
لان الشركات حتمرر ارتفاع تكلفة الوقود
للركاب
ولكنه بيقول
ان الشركات غالبا
حتزود اسعار التذاكر بالتدريج
علشان ما تصدمش الزبون
وفي نفس الوقت
حتخترع له نفقات ورسوم اضافية
كل دا حيحصل لان شركات الطيران
مش مستعدة تشيل الطينة على دماغها تاني
خصوصا بعد المجزرة اللي حصلت لها
بسبب ازمة كورونا
بحسب تقديرات الاتحاد الدولي للنقل الجوي
فخساير صناعة الطيران العالمية
في الفترة من 2020  2022
بتقترب من 201 مليار دولار
شركات الطيران لسه قايمة تشم نفسها
في 2022
اللي متوقع ان عدد المسافرين جوا خلالها
يوصل ل 34 مليار راكب
بالمقارنة مع 23 مليار راكب
السنة اللي فاتت
وبالتالي فكرة انها تضحي
وتتحمل زيادة اسعار الوقود
وما تمررهاش ليك انت كزبون
في سعر التذكرة
مش واردة
في نهاية مايو اللي فات
صحيفة  
نقلت تصريحات عن مسؤول
في شركة طيران الامارات
بيقول فيها ان ارتفاع اسعار الوقود
اعلى من قدرة شركات الطيران على التحمل
الراجل هنا كلامه واضح جدا
وبمناسبة الكلام عن التحمل
ضروري هنا نشير لنقطة مهمة جدا
وهي ان ارتفاع اسعار وقود الطائرات
مالوش نفس التاثير
على كل شركات الطيران
فيه ممارسة منتشرة بين شركات الطيران
الحريصة على حماية نفسها
من تقلبات اسعار وقود الطائرات
والممارسة دي اسمها
ال  او التحوط
فكرة التحوط هنا باختصار
هي ان شركة الطيران بتدخل في عقود
بيلتزم فيها الطرف التاني
بانه يوفر لها كميات معينة من وقود الطائرات
بسعر ثابت في تاريخ محدد
على سبيل المثال
لنفترض ان انا راجل صاحب شركة طيران
وخايف وقود الطائرات يزيد كمان 6 شهور مثلا
عن سعره الحالي
فبروح ببساطة ادخل في عقد تحوط
مع طرف تاني
الطرف دا بيتلزم فيه من دلوقت
بانه يوفر لي مثلا مليون برميل من الوقود
في شهر 12
والبرميل حاخده منه ب 100 دولار مثلا
جه شهر 12
حاخد منه الكمية بالسعر المتفق عليه
ولو السعر ساعتها اعلى من 100 دولار
يبقى انا كدا ناصح وكسبان الفرق
ولو السعر اقل
يبقى انا خسرت ولكن في نفس الوقت
انا اخدت الوقود بسعر
انا عارفه مسبقا
وعامل حسابي عليه
عكس لو ما كنتش عامل تحوط خالص
المهم
فيه شركات عالمية كتير
دخلت في عقود تحوط
حتوفر لها كتير السنة دي
على سبيل المثال
بسبب الارتفاع الاخير في اسعار وقود الطائرات
شركات الطيران الاوروبية
وفرت على نفسها 5 مليار يورو
من تكاليف الوقود
ودا بفضل عقود التحوط اللي دخلت فيها
في 2021
الخطوط الجوية الفرنسية
  مثلا
ماضية بالفعل عقود تحوط
بتغطي 72 من استهلاكها من الوقود
في الربع الاول من السنة اللي احنا فيها دي
وبتغطي 63 من استهلاكها
في الربع التاني اللي احنا في نهايته دلوقت
الفرنسيين متفقين على برميل الوقود
في العقود دي
ب 90 دولار
النهار دا البرميل في اوروبا
عامل 163 دولار
يعني كدا الفرنسيين وفروا على نفسهم
في البرميل الواحد
73 دولار مرة واحدة
وبالتالي مش مضغوطين في التكاليف
زي غيرهم اللي ما دخلوش في عقود تحوط
في امريكا على سبيل المثال
اكبر 3 شركات طيران في البلد
 
و 
 و
مش داخلين في عقود تحوط
يعني لابسين في الحيطة ومتسوحين
وبيشتروا احتياجاتهم من الوقود
بسعر النهار دا
ودا طبعا حيحملوه للزبون في تمن التذكرة
ودا ياخدنا لسؤال الحلقة
لو انت جربت تسافر طيران قبل كدا
هل بحسب تجربتك
سعر التذكرة كان عادل
يعني السعر كان مناسب
للقيمة وجودة الخدمة اللي تقدمت لك
وللا لا
حتابع اجاباتكم في التعليقات
في النهاية يا ريت لو عجبتك الحلقة
وحابب تشوفنا تاني
اشترك في القناة
واستنانا في حلقات جديدة باذن الله
سلام
