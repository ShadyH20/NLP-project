فيلا مساحتها 20 متر مربع تقريبا
موجودة في العاصمة السنغالية داكار
بالقرب من قرية اسمها هان بيتشور
الفيلا دي
تجمع فيها مجموعة من مسؤولي الاستخبارات
وقوات النخبة في الجيش الفرنسي
علشان يخططوا للعملية برسيل
ودي كانت عملية استخباراتية عنيفة
هدفها
زعزعة استقرار دولة جارة للسنغال
حاولت تستقل عن فرنسا اقتصاديا
الفرنسيين اطلقوا العملية دي
لتلات اسباب
اولا
كانوا عاوزين يعاقبوا شاب عنده 37 سنة
اهان رئيس فرنسا قدام الناس
ثانيا بقى
كانوا خايفين ان البلد دي تعملها وتنجح
بعدما تستقل عن فرنسا
فكانوا عاوزين يضمنوا
انها تفشل
ويخلوها عبرة لاي بلد افريقي
يفكر يتخلى عن العملة الفرنسية الفرنك
ويروح يعمل عملة محلية
ويبقى له سياسة نقدية مستقلة
وثالثا بقى ودا الاهم
الفرنسيين كانوا خايفين من فقدانهم للسيطرة
على موارد البلد دي
البلد اللي تم استهدافها
بالعملية دي يا جماعة
هي اغنى دولة في العالم بخام البوكسيت
اللي بيتصنع منه الالومنيوم
ايه بقى اللي حصل بالضبط
في العملية برسيل
وليه اسمها برسيل اصلا
وايه علاقتها بماركة المنظفات
 الفرنسية الشهيرة
ايه الاسباب اللي خلت فرنسا
تقدم على العملية دي
ليه فرنسا خططت لاغتيال الشاب
اللي قاد بلده للاستقلال الاقتصادي
عن فرنسا
وازاي عملية الاغتيال دي فشلت
من قبل ما تبدا
وايه تفاصيل الخطة البديلة
اللي اتبعتها فرنسا بعد كدا
والخطة دي انتهت على ايه
يعني نجحت وللا فشلت
وايه دور الخيانة في القصة دي
دا جزء من اللي حندردش فيه مع بعض
في حلقة النهار دا
واللي حنحكي فيها
قصة عملية الاغتيال الاقتصادي
لدولة افريقية
من واقع اعترافات المسؤولين
الفرنسيين نفسهم
اللي اداروا العملية
يعني من الاخر كدا
باعترافاتهم
وقبل ما ابدا
خليني بس افكركم
ان انا اشرف ابراهيم
 دا المخبر الاقتصادي
في سنة 1954
فرنسا تعرضت لهزيمة مذلة
على ايد القوات الفيتنامية
في معركة ديان بيان فو
واللي كانت سبب رئيسي في انسحاب فرنسا
من منطقة الهند الصينية
المهم
هزيمة الفرنسيين
جرات دول افريقية كتير
على مناهضة الاستعمار الفرنسي
ومحاولة التخلص منه
والاستقلال تماما عن باريس
فرنسا في الوقت دا
بدات تفكر في حلول
علشان الامور متفلتش من ايديها
وتفقد سيطرتها على افريقيا تماما
واحد بقى من ابرز الحلول
اللي الفرنسيين فكروا فيها
كان حل جهنمي
اقترحه الرئيس الفرنسي السابق
الجنرال شارل ديغول
سنة 1958
ديغول قال للافارقة
بصوا يا جماعة انا عندي فكرة
ايه رايكم نعمل مع بعض كلنا كدا
اتحاد جديد ونسميه
الجماعة الفرنسية
طيب ايه الجماعة الفرنسية دي يا جنرال
قال لك دا اتحاد حيضم فرنسا
والدول الافريقية المستعمرة
وفي الاتحاد دا
كل دولة افريقية
حتحكم نفسها بنفسها
حلو اوي الكلام دا
وايه كمان
ديغول كمل وقال
احنا يا جماعة كدول مشتركة في اتحاد واحد
حندير مع بعض
ملفات
السياسة
والدفاع
والعملة
والاقتصاد
والمالية والمواد الخام
والقضاء
والتعليم العالي
والاتصالات
اي مجال تاني غير المجالات دي
كل دولة تديره بمزاجها
وعلشان تطمنوا
فرنسا هي اللي حتراس الاتحاد دا وتديره
طبعا ديغول هنا بيستعبط وبيتذاكى
في نفس الوقت
لانه هو فاضل ايه اصلا في البلد
ممكن يتدار بشكل مستقل
بعيد عن الجماعة الفرنسية
يا راجل دا ما سابش حاجة للافارقة
يديروها بنفسهم
غير الكرة تقريبا
دا غير ان رئاسة فرنسا للاتحاد
معناها تحكمها بشكل مباشر ولوحدها
في كل الملفات دي
داخل الدول الاعضاء
المهم الفرنسيين كانوا شايفين
ان دا عرض مغري جدا ما يترفضش
وعلى هذا الاساس
ديغول طلب من القادة الافارقة
انهم يعملوا استفتاءات
ياخدوا فيها راي شعوبهم في العرض دا
قبل يوم 28 سبتمبر 1958
لكن قبل ما الاستفتاءات دي تتعمل
ديغول سافر من فرنسا علشان يعمل جولة
في مجموعة من الدول الافريقية
علشان يشجعهم على الانضمام
للجماعة الفرنسية
في خامس يوم من الجولة دي
وتحديدا يوم 25 اغسطس سنة 1958
ديغول كان بيزور عاصمة غينيا كوناكري
المهم وهو هناك
قال تصريحات مهمة جدا
في مؤتمر جماهيري
عمله مع عمدة كوناكري
ونائب رئيس مجلس حكومة غينيا وقتها
احمد سيكو توري
المهم ديغول قال للغينيين
يا جماعة كل دولة براحتها
احنا مش حنعارض اي قرار تاخدوه
عاوزين تستقلوا بشكل كامل عننا
صوتوا في الاستفتاء ب لا
بس خدوا بالكم من حاجة مهمة جدا
الدولة اللي حتختار انها ما تنضمش
للاتحاد اللي انا باسسه
اللي هو الجماعة الفرنسية
وشعبها حيصوت ب لا في الاستفتاء
ضروري تكون عارفة انها بكدا
بتقطع كل علاقة ليها بفرنسا
ولا حيبقى فيه مساعدات بقى ولا غيره
تشيل نفسها بنفسها
احمد توري الزعيم الغيني الشاب
اللي كان عنده وقتها 37 سنة تقريبا
اتغاظ جدا لما سمع تهديدات ديغول العلنية
للشعب الغيني
وفي نفس المؤتمر
وقدام ديغول
راح قال عبارته الشهيرة جدا
نفضل ان نكون فقراء في الحرية
على ان نكون اغنياء في العبودية
لن نستسلم
ولن نتنازل ابدا عن حقنا
المشروع والطبيعي في الاستقلال
احمد توري قال الكلمتين دول من هنا
والجماهير الغينية الحاضرة
بدات تسقف وتهيص من هنا
بيير ميسمير
اللي كان بيشغل وقتها منصب
المندوب السامي الفرنسي لغرب افريقيا
بيقول ان ديغول حس بالاهانة
من كلام احمد توري
وشال في نفسه
تاني يوم الصبح
ديغول وهو بيستعد لمغادرة غينيا
قابل احمد توري
قبل ما يمشي قال له كلمتين اتنين بس
وداعا غينيا
ودي كانت اخر مرة الراجلين دول
يقابلوا بعض وجه لوجه
لكن كل واحد
فضل حاطط التاني في دماغه
وعلشان تكون معايا في الصورة
احمد توري ما كانش معادي لفرنسا
ولا كان عايز يقطع علاقته بباريس تماما
ولا حتى كان عايز يخرج من منطقة الفرنك
هو ببساطة كان عايز غينيا
يبقى لها عملتها الخاصة
  البدل ال 
وفي نفس الوقت
تفضل في منطقة الفرنك
بس من غير ما تضطر
تقبل بالشروط المهينة
المفروضة على الدول الافريقية
  اللي بتتعامل بال 
اللي فرنسا اخترعته لافريقيا
واحد حيقول لي
هي ايه اصلا الشروط المهينة دي
دا اصلا وايه هو ال 
وحبيبنا دا
اقول له دا موضوع مهم جدا
شرحناه بالتفصيل في حلقة
فرنسا تنهب افريقيا
لازم تشوفها علشان تفهم الصورة كاملة
تقدر تشوفها من هنا
المهم
في 28 سبتمبر سنة 1958
غينيا عملت الاستفتاء
و95 من الشعب
رفض انه ينضم للجماعة الفرنسية
واختار انه يستقل بشكل كامل عن فرنسا
 ويسيب ال 
مهما كانت العواقب
الفرنسيين كانوا متوقعين النتيحة
من قبل ما تطلع
لان راي الشعب الغيني كان واضح
علشان كدا في نفس اليوم
اللي الشعب الغيني كان بيصوت فيه
فرنسا امرت مجموعة من قواتها
انها تجري بسرعة على المقر
اللي البنك المركزي لدول غرب افريقيا
بيحتفظ فيه باحتياطياته النقدية
في العاصمة الغينية كوناكري
ويحاول يشيل الاحتياطيات دي
ويخرج بيها برا البلد بسرعة
عن طريق البحر
ودا خوفا من ان غينيا لما تستقل
تحط ايدها عليها
لكن بعدما راحوا هناك
تفاجؤوا بان اللي خايفين منه
حصل
احمد توري حط ايده من سكات
وبشكل سري
على احتياطيات البنك المركزي لغرب افريقيا
وقال لهم دي فلوسنا
فلوس غينيا
بعد الاستفتاء باربعة ايام
وتحديدا في 2 اكتوبر سنة 1958
غينيا اعلنت استقلالها عن فرنسا
واول دول اعترفت بيها
كانت مصر وغانا
والاتحاد السوفييتي
فرنسا على الناحية التانية
بدات تستعد لمعاقبة غينيا
واول حاجة عملتها
هي انها طلبت من جميع الموظفين الفرنسيين
الموجودين في غينيا
واللي كانوا بيديروا قطاعات مهمة في البلد
انهم يرجعوا فرنسا
ويسيبوا غينيا تحتاس
قال لك سيبوهم يحتاسوا
ياكشي تخرب على دماغ صحابها
في نفس الوقت
الفرنسيين عملوا حركة ندالة
كان فيه في غينيا 20 الف جندي غيني متقاعد
كانوا شاركوا في عمليات عسكرية
لصالح الجيش الفرنسي
وفي مقابل دا
فرنسا كانت بتصرف لهم معاشات
اول ما غينيا اختارت الاستقلال
الحكومة الفرنسية
وقفت معاشات الجنود الغينيين
اللي عرضوا حياتهم للخطر في سبيل فرنسا
لكن الحركات دي
مش هي اللي تزعل غينيا اوي
وتدمرها اقتصاديا
خصوصا وان غينيا تلقت
بعد استقلالها على طول
مساعدات من الكتلة الشرقية المناوئة لفرنسا
يعني السوفييت مثلا
طوروا الميناء الرئيسي
والمطار في كوناكري
والصينيين بنوا مصانع
وبالتالي فرنسا لو اكتفت بس
بالاجراءات العقابية دي
يبقى غينيا بزعامة احمد توري
عندها فرصة تعملها وتنجح
بعيدا عن فرنسا
ودا خطر
لان دا حيشجع باقي الدول الافريقية
انها هي كمان تمشي في نفس السكة
وتستقل عن فرنسا
المهم بعد الاستفتاء
غينيا استمرت لشهور
كعضو في منطقة الفرنك
وهي بتحاول تتفاوض مع فرنسا
انها تفضل في المنطقة
من غير ما تقبل باي شروط تضر باستقلاليتها
زي ما هو حاصل
مع كل الدول الافريقية الاعضاء
في المنطقة
واللي بتتعامل
  بال
لكن الفرنسيين وتحديدا شارل ديغول
مكنش عاوز يبقى لفرنسا
اي علاقة بغينيا
خصوصا باحمد توري
وبعيدا عن الثار الشخصي
اللي ما بين ديغول وتوري
فالسبب الاهم لرفض الفرنسيين
لمطالب غينيا
هو انهم عارفين انهم لو وافقوا
كدا غينيا حتبقى عملت اللي في دماغها
واستقلت وبقى وضعها افضل من الاول
من حيث الاستقلال النقدي والاقتصادي
يعني خروجها جه في مصلحتها
وساعتها الدول الافريقية التانية حتغير منها
وتقلدها
في مقابلة عملها في 15 اكتوبر سنة 1958
يعني بعد اسبوعين تقريبا من ظهور
نتيجة الاستفتاء في غينيا
فيليكس بوانيي
الرئيس الايفواري السابق
واحد ابرز حلفاء فرنسا في افريقيا
صرح وقال
ان لو فرنسا عاملت الدول اللي رفضت
تنضم للجماعة الفرنسية
بشكل افضل من الدول اللي انضمت ليه
يبقى حنلاقي مثال غينيا
حينتشر في القارة زي انتشار النار في الهشيم
يعني من الاخر كدا
لازم غينيا تبقى عبرة
علشان كله يكش ويخاف
وقد كان
الجنرال بول جروسين
رئيس جهاز مكافحة التجسس الفرنسي
المعروف باسم خدمة التوثيق الخارجية
ومكافحة التجسس

اقترح تنفيذ عملية استخباراتية
ضد احمد توري في غينيا
سموها
العملية برسيل
الاسم دا بالذات
اللي هو نفس اسم علامة المنظفات
الفرنسية الشهيرة برسيل
اختاروه علشان شعار الشركة
اللي هو غسيل ناصع البياض
الفرنسيين كانوا عاوزين يخلصوا من احمد توري
ويغسلوا غينيا منه
على حد تعبيرهم
وفي 29 فبراير سنة 1959
يعني بعد 5 شهور تقريبا من الاستفتاء
طيارة نقل عسكري
سكاي ترين 47من طراز دوغلاس 
تحركت من مدينة بيربينيا في فرنسا
متجهة للعاصمة السنغالية داكار
الطيارة دي كان على متنها 7 اشخاص
النقيب الفرنسي فريدي باور
قائد المجموعة
اللي بتضم بالاضافة ليه
6 ضباط صف 
تابعين للفوج المظلي ال11
التابع لجهاز مكافحة التجسس الفرنسي
الناس دي وصلت داكار
وتجمعوا في الفيلا اللي ذكرناها
في مقدمة الحلقة
علشان يبدؤوا تنفيذ العملية برسيل
العملية دي
اللي كان بيشرف عليها
بشكل اساسي 3 اشخاص
هما جاك فوكارت مستشار ديغول
وبيير ميسمير
المندوب السامي الفرنسي
الجنرال بول جروسين
رئيس جهاز مكافحة التجسس الفرنسي
وكانت بتم بتواطؤ من فيليكس بوانيي
رئيس كوت ديفوار السابق
وليوبولد سيدار سنغور
رئيس السنغال السابق
طب العملية دي كان ايه الهدف من وراها
السؤال دا افضل حد ممكن يجاوبك عليه
هو حد كان قريب جدا من العملية
وعلى دراية بتفاصيلها
طب هل فيه حد كان متورط في العملية دي
ممكن يتكلم عنها وعن تفاصيلها
اللي بتدين فرنسا بسهولة كدا
من حسن حظنا اه
فيه حد عمل كدا
ومش اي حد
دا موريس روبرت شخصيا
مدير القسم الافريقي
في جهاز مكافحة التجسس الفرنسي
في 2004
روبرت نشر مذكراته
في كتاب باللغة الفرنسية اسمه
وزير افريقيا
في الكتاب دا
روبرت بيقول نصا
كان علينا زعزعة استقرار احمد سيكو توري
وجعله ضعيفا وغير محبوب
من بين اجراءات زعزعة الاستقرار
التي استخدمناها
يمكنني الاشارة الى العملية برسيل
المهم
قبل ما العملية برسيل تبدا
الفرنسيين تورطوا في محاولة فاشلة
لاغتيال احمد توري
المحاولة دي كانت في يناير سنة 1959
الصحفي جورج شافارد
بيحكي تفاصيل المحاولة دي وبيقول
ان فرنسا في البداية
فكرت في اغتيال احمد توري
عن طريق مجموعة من الغينيين
المعارضين للنظام
واللي تم تدريبهم على ايد
قوات النخبة الفرنسية
وتحديدا الفوج المظلي ال 11
التابع لجهاز مكافحة التجسس الفرنسي
ولكن المحاولة دي
فشلت من قبل ما تبدا
 بسبب صدفة عجيبة
واحد من ضباط المظلات
اللي كان عنده دراية بخطة الاغتيال
كان معتنق للكاثوليكية
وكان ضميره مانبه من العملية
فراح حكى تفاصيلها لاب دومينيكي
في الكنيسة في داكار
الاب سمع منه الكلام
ونقله لواحد من اصدقائه
وصديقه دا نقله لحد تاني
وهكذا الخبر انتشر فتم الغاء العملية
والشروع في الخطة البديلة
اللي هي العملية برسيل
واحد من اهم الاجراءات اللي تمت
في اطار العملية برسيل
هو اغراق غينيا
بكميات ضخمة من العملات المزورة
الغينيين بعدما فشلوا في التوصل
لاتفاق مع فرنسا
يبقيهم في منطقة الفرنك
وفي نفس الوقت يحفظ لهم كرامتهم
واستقلالهم النقدي والاقتصادي
راحوا في مارس سنة 1960
اسسوا بنك مركزي خاص بيهم
اسمه بنك جمهورية غينيا
وعملوا عملة خاصة بيهم
اسمها الفرنك الغيني
  واستغنوا عن ال 
واللي كان بيطبع لهم الفرنك الغيني
هي تشيكوسلوفاكيا
مارسيل ليروي فينفيل
المسؤول السابق في جهاز
مكافحة التجسس الفرنسي
بيحكي وبيقول
احنا اخدنا نسخ من العملة الجديدة
وبدانا نطبع زيها في مطابعنا
  في 
او حمام السباحة
ودا الاسم الحركي اللي كان الفرنسيين
بيسموا بيه
مقر جهاز مكافحة التجسس في باريس
واللي كان موجود في مكان قريب
من حمام سباحة عام
المهم بدا الفرنسيين فعلا في انتاج
العملة الغينية الجديدة
بكميات خرافية
وقاموا ضخوها في البلد
علشان يرفعوا التضخم
ويضعفوا قوتها الشرائية
والطريف بقى
هو ان جودة طباعة النسخة المزورة
كانت افضل من جودة النسخة الاصلية
اللي بتتطبع في براغ
ودا خلى النسخة المزورة
اكثر قابلية للانتشار
بسبب الحركة دي
الفرنك الغيني قيمته بقت في الارض
ودا اثر بشكل سلبي على الاقتصاد الغيني
وتسبب في رفع الاسعار في كل مكان
لكن دا متسببش في سقوط احمد توري
ولا رجوع غينيا لمنطقة الفرنك
يعني رغم سوء الاوضاع الاقتصادية
احمد توري فضل في منصبه
لحد ما تعب في السعودية
في مارس سنة 1984
ونقلوه بعدها للمستشفى في امريكا
علشان يعمل جراحة في مركز القلب
بمؤسسة كليفلاند كلينك
ومات اثناء الجراحة وهو عنده 62 سنة
لكن برغم كدا
منقدرش نقول ان العملية برسيل فشلت
بالعكس
العملية نجحت
لانها حققت الهدف الرئيسي من وراها
وهو ردع باقي الدول الافريقية
من انها تمشي في سكة غينيا
وهنا نرجع لمذكرات موريس روبرت
اللي بيقول فيها
ان العملية برسيل
ما كانش سببها الرئيسي معاقبة احمد توري
على اهانة ديغول
وانما منع باقي الدول الافريقية
الغنية بالموارد المعدنية
من الخروج من عباءة فرنسا
زي ما غينيا عملت
الفرنسيين كانوا متضايقين جدا
من خروج غينيا من منطقة الفرنك
  وتخليها عن ال 
لان بسبب الحركة دي
فيه ثروة كبيرة نفدت من تحت ايدهم
غينيا يا جماعة بتمتلك اكبر احتياطي في العالم
من خام البوكسيت عالي الجودة
بنتكلم عن اكتر من 40 مليار طن من البوكسيت
المستخدم في انتاج الالومنيوم
البلد دي لوحدها
بتمتلك 35
من الاحتياطيات العالمية من الخام دا
غينيا اي نعم اقتصادها لحد النهار دا هش
ولكن انت لو مكان الغينيين
مش حتندم انك خرجت من منطقة الفرنك
وطلقت  ال بتاع فرنسا بالتلاتة
ودا ببساطة
لانك لو بصيت على الاوضاع الاقتصادية
لدول منطقة الفرنك النهار دا
حتصعب عليك
لما تيجي تبص على اغنى الدول الافريقية
مش حتلاقي فيهم دولة واحدة
من دول ال 
على الناحية التانية
لو جيت تبص على الدول ال 14
اللي بيستخدموا ال  
حتلاقي 11 من ال 14 دولة
موجودين في قائمة الامم المتحدة
لاقل الدول نموا في العالم
غينيا على الاقل
بقى ليها عملة وطنية
وبنك مركزي بتاعها
واحتياطياتها النقدية
في حضنها
مش بتبعتها لفرنسا
لو مش فاهم انا بتكلم على ايه
يبقى انت ما شفتش حلقة
فرنسا تنهب افريقيا
لازم تشوفها
انا لحد هنا خلصت كلامي
وكالعادة عندي سؤال لحضراتكم
تحبوا نتكلم مستقبلا
في المواضيع اللي ليها علاقة
بالتاريخ الاقتصادي
زي حلقة النهار دا
لو حابين عرفوني في التعليقات
في النهاية لو عجبتكم الحلقة
وحابين تشوفونا تاني
اشتركوا في القناة
واستنونا في حلقة جديدة باذن الله
سلام
