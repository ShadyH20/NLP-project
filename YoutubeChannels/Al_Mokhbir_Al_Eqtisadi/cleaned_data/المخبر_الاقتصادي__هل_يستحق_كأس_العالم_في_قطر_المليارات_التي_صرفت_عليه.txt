كاس العالم عندنا
بطولة قطر 2022 انطلقت اخيرا بعد انتظار
دام حوالي 12 سنة
لاول مرة في تاريخ العرب
دولة عربية بتستضيف بطولة
كاس العالم لكرة القدم
البطولة انطلقت بالفعل في قطر والعالم كله
انظاره موجهه مش بس للدوحة وانما
للعرب بالكامل
ودا يخليها البطولة الاغلى بالنسبة لنا كعرب
وانا هنا اقصد قيمتها المعنوية طبعا
بس ايه اخبار قيمتها المادية
يمكن واحد من ابرز المواضيع اللي شغلت
بال الناس في الشهور الاخيرة تحديدا
هو تكلفة النسخة الحالية من كاس العالم
كتير من وسائل الاعلام بتشير لبطولة
قطر 2022 باعتبارها البطولة الاغلى
بمعنى الاكثر تكلفة في التاريخ
ارقام زي 220 مليار دولار و300 مليار دولار
بيتم تداولها باعتبارها تكلفة استضافة
قطر للبطولة
والارقام دي لو صحيحة فعلا فهي فلوس
ما حدش صرف زيها قبل كدا على كاس العالم
ومش بس كدا
دي بتتجاوز كمان كل اللي اتصرف
على كاس العالم في نسخه الاخيرة
بس هل الارقام دي صحيحة فعلا
يعني قطر صرفت قد ايه بالضبط على
استضافة كاس العالم
وصرفت الفلوس دي في ايه
وهل البطولة تستاهل اللي اتصرف عليها
ايا كان
وايه اللي هتكسبه قطر من استضافة البطولة
الاكثر شعبية في العالم
دي عينة من الاسئلة اللي هندردش فيها
مع بعض في حلقة النهار دا
انا اشرف ابراهيم المخبر الاقتصادي
في 2 ديسمبر 2010
انظار العالم كله كانت متجهة ناحية مدينة
زيورخ السويسرية
في اليوم دا الاتحاد الدولي لكرة القدم فيفا
اعلن نتيجة عملية التنافس بين مجموعة
مختلفة من دول في العالم على حق
استضافة كاس العالم لكرة القدم
والتنافس كان على نسختين
نسخة 2018
ونسخة 2022
نسخة 2018 فازت بيها روسيا
علشان تبقى اول دولة في اوروبا الشرقية
تستضيف بطولة كاس العالم
نسخة 2022 بقى كانت المنافسة فيها بين
ملفات قطر والولايات المتحدة واستراليا
واليابان وكوريا الجنوبية
وفي النهاية فازت بيها قطر بعد منافسة
شرسة مع الولايات المتحدة تحديدا علشان
تبقى اول دولة عربية واول دولة اسلامية
في التاريخ تنظم الحدث الرياضي الاهم
على الاطلاق
قطر نجحت في انها تفوز بحق الاستضافة
لانها قدمت ملف قوي
ولكن دا كان الجزء السهل في القصة
والجزء الصعب هو اعداد قطر لنفسها علشان
تبقى جاهزة لاستضافة حدث عالمي ملايين
هيحضروه بنفسهم
ومليارات هيتابعوه على الشاشات
وما فيش مجال للفشل لان سمعة البلد وقبلها
سمعة المنطقة كلها على المحك
المهم اكتر حاجة مؤثرة في ملف اي دولة
بتحاول تفوز بحق استضافة كاس العالم
هي البنية التحتية
سواء البنية التحتية الموجودة بالفعل 
او اللي بيخطط لتنفيذها
الفيفا عنده معايير صارمة جدا بيفرضها
على الدول المستضيفة في ما يخص الملاعب
والفنادق ووسائل النقل وشبكات الطرق
والاتصالات والكهربا وما الى ذلك
عاوز تستضيف حدث مهم زي كاس العالم
يبقى لازم تلتزم بانك تخلي بلدك جاهزة
وفقا لمعايير الفيفا في المعاد الصح
قطر لما قدمت الملف بتاعها لاول مرة
في مايو 2010
ما كانش عندها الجزء الاكبر من مشاريع
البنية التحتية اللي محتاجاها علشان تجهز
البلد لاستضافة كاس العالم
ولكنها قدمت في الملف بتاعها خطط
طموحة جدا لمشاريع البنية التحتية اللي ناوية
تنفذها في خلال ال 12 سنة اللي ما بين
فوزها بحق الاستضافة وموعد انعقاد البطولة
علشان تطلع افضل نسخة تعملت من
كاس العالم في التاريخ
دلوقت بقى علشان نستضيف كاس العالم
احنا محتاجين نوعين اتنين من البنية التحتية
النوع الاول هو بنية تحتية مرتبطة بالحدث
الرياضي نفسه زي الاستادات ومرافق التدريب
والنوع التاني هو بنية تحتية ضرورية برضو
علشان الحدث الرياضي ولكنها مش مرتبطة بيه
بمعنى انها كدا هتتعمل سواء
في كاس عالم او ما فيش
لانها بنية اساسية البلد محتاجاها
والكلام هنا عن مشاريع زي الطرق
والاتصالات والمطارات والصرف الصحي
بالنسبة للنوع الاول
القطريين قالوا في الملف بتاعهم
احنا هنوفر 12 استاد للبطولة
احنا عندنا بالفعل 3 منهم هنجددهم
وهنبني 9 استادات جديدة
يعني تقريبا معظم الاستادات ما كانتش
موجودة
كانت مجرد خطط على الورق
ودا شيء مش غريب بالمناسبة
يعني كوريا الجنوبية واليابان لما فازوا
مع بعض بحق استضافة نسخة
كاس العالم 2002 سنة 1996
ما كانش حيلتهم استادات تقريبا
لكنهم في الملف بتاعهم تعهدوا ان كل واحدة
فيهم هتوفر 10 استادات
كوريا الجنوبية بنت 10 استادات جديدة
واليابان بنت 7 استادات جديدة وكان
عندها 3 قدام جددتهم
المهم القطريين رجعوا في 2014 واتفقوا
مع الفيفا انه بدل ما يكونوا 12 استاد يبقوا
8 بس
7 جداد وواحد فيهم قديم هيتجدد
ودا من باب التوفير في التكاليف
وبالفعل قطر انجزت ال 8 الملاعب اللي بيتلعب
فيهم البطولة النهار دا
وهم
البيت
احمد بن علي
الجنوب
خليفة الدولي
المدينة التعليمية
974
الثمامة
لوسيل
الاستادات دي اتكلفت حوالي 65 مليار دولار
واجمالا ناصر الخاطر الرئيس التنفيذي
لبطولة كاس العالم لكرة القدم قطر 2022
بيقول ان تكلفة المشاريع المرتبطة بالمونديال
ومصروفاتها اللي هي غالبا مصاريف تشغيل
وتامين وصيانة بتقترب من حوالي
8 مليار دولار
وقبل ما نسيب النقطة دي
فيه ملاحظة مهمة جدا تخص الاستادات ال 8
بتوع كاس العالم
وهي انهم قريبين جدا من بعض
يعني فيه ملعبين المسافة ما بينهم
5 كيلومتر بس
واقصى مسافة بين ملعبين ما تزيدش عن
75 كيلومتر
دي المسافة بين استاد البيت واستاد الجنوب
دي طبعا ميزة جميلة جدا بالنسبة للمشجعين
اللي هيقدروا يحضروا اكتر من مباراة
في نفس اليوم
لكنها في نفس الوقت تحدي كبير جدا
للبلد المستضيف اللي هيلاقي نفسه في
مواجهة مشكلة كثافة
يعني قطر بتتوقع انها تستقبل 15 مليون
زائر من جميع انحاء العالم خلال البطولة
الناس دي الى جانب سكان قطر اللي عددهم
بيقترب من 3 مليون نسمة
هيتواجدوا مع بعض في مساحة مش كبيرة
من الارض
واغلبهم هيتحرك من والى الملاعب
وفي محيطها
لو البنية التحتية الاساسية في البلد زي الطرق
والمطارات والموانئ والاتصالات والكهربا
والصرف الصحي والفنادق مش في افضل
حالاتها او مش كافية
هتنهار تحت ضغط الكثافة المفاجاة
علشان كدا قطر كان لازم تطور بنية تحتية
مش بس جيدة وانما بمستوى عالمي
البنية التحتية دي اي نعم مش هتتعمل علشان
كاس العالم خصيصا لكن في نفس الوقت
كاس العالم ما ينفعش من غيرها
يعني القصة مش قصة ملاعب وخلاص
ما كانش حد غلب
المهم القطريين كانوا واخدين بالهم
من النقطة دي
والتخطيط ليها بدا من 2008
يعني قبل ما يقدموا اصلا ملفهم لاستضافة
كاس العالم
طب ازاي دا حصل
هقول لك
لو بصينا مع بعض على التقرير اللي الفيفا
قيمت فيه عرض قطر لاستضافة كاس العالم
في 2010
هنلاقي في خطة معينة اسمها تذكر
مرتين في التقرير
 2030
رؤية قطر الوطنية 2030
ودي خطة تنموية ضخمة اطلقتها الحكومة
القطرية من خلال الامانة العامة للتخطيط
التنموي سنة 2008
وهي خطة شاملة بمعنى انها معنية بالتنمية
البيئية والاجتماعية والبشرية والاقتصادية
طب ايه علاقة الخطة دي بكاس العالم
او ليه تذكرت في الملف بتاع قطر
باختصار القطريين في اطار محاولتهم لاقناع
الفيفا بقدرتهم على استضافة
كاس العالم 2022
قالوا على فكرة احنا عندنا بالفعل خطة
تنمية شاملة مقررين خلالها اننا نطور مشاريع
بنية تحتية ضخمة هتغير وجه قطر
تماما على سنة 2030
والربط دا كان احد الاسباب الرئيسية في
فوز الملف القطري
لانه زي ما قلت لكم من شوية اكتر
حاجة تهم الفيفا هي البنية التحتية
ومن اللحظة دي ارتبط المشروعين ببعض
ملف رؤية قطر 2030 اللي بادئ من 2008
وملف كاس العالم 2022 اللي بقى مع قطر
بداية من اواخر 2010
لكن في حين ان رؤية قطر 2030
كان قدامها افق زمني طويل بيوصل ل 20 سنة
كاس العالم ما كانش قدامه غير 12 سنة
وبالتالي جزء كبير من مشاريع البنية التحتية
الموجودة ضمن رؤية قطر 2030 واللي هتفيد
البلد خلال كاس العالم لازم تتنفذ في وقت
اسرع بحيث تبقى متاحة وداخل الخدمة
مع بداية كاس العالم
ودا اللي حصل بالفعل
طبعا فيه تقديرات مختلفة لتكاليف المشاريع
بس خلونا هنا نعتمد على ارقام بلومبيرغ
ابرز المشاريع البنية التحتية اللي نفذتها قطر
في السنوات الاخيرة واكثرها تكلفة
هي مدينة لوسيل اللي بتعتبر واحدة من اهم
مشاريع رؤية قطر 2030
لوسيل مدينة جديدة القطريين بنوها شمال
الدوحة على مساحة 38 كيلومتر مربع
قادرة على استيعاب 450 الف نسمة
وفيها ترام كهربائي وفيها استاد لوسيل
اللي بيسع 80 الف متفرج واللي هيتلعب فيه
نهائي كاس العالم
المدينة دي اتكلفت لوحدها 45 مليار دولار
غير لوسيل فيه مشروع مترو الدوحة
ودا عبارة عن شبكة من القطارات الكهربائية
اللي معظمها تحت الارض وبتربط المناطق
الرئيسية في مدينة الدوحة وضواحيها ببعض
المشروع دا قيمته حوالي 36 مليار دولار
واحد برضو من اهم مشاريع البنية التحتية
في قطر هو توسعة وتطوير مطار حمد الدولي
علشان يقدر يستوعب 58 مليون مسافر سنويا
ودا يعتبر واحد من اكبر مشاريع التطوير في
قطاع الطيران في المنطقة العربية
وهنا بنتكلم على تكلفة بتقترب من
155 مليار دولار
عندك برضو ميناء حمد اللي تم افتتاحه
في 2017 بطاقة استيعابية بتقترب من
75 مليون حاوية نمطية في السنة
المينا دا اتكلف 74 مليار دولار
تطوير مركز مدينة الدوحة او منطقة
الداون تاون
اتكلف 45 مليار دولار
ودا غير المناطق الاقتصادية اللي اتكلفت
32 مليار دولار
ومش بس كدا لو بصينا على شبكات الطرق
هنلاقي انه في الفترة ما بين 2013
و2022
تم تشييد 1791 كيلومتر من الطرق في قطر
الى جانب حوالي 207 جسر و143 نفق
دا طبعا الى جانب المشاريع في مجالات زي
السياحة والتعليم والصحة والترفيه
وغيره
تكلفة مشاريع البنية التحتية اللي فاتت دي
كلها تاخدنا للرقم المشهور عن تكلفة كاس
العالم في قطر واللي هو 220 مليار دولار
الرقم دا يخص مشاريع البنية التحتية اللي قطر
نفذتها خلال ال 12 سنة الاخيرة واللي
هتخدمها خلال كاس العالم
ولكنها مش مرتبطة بالبطولة زي مثلا
الاستادات والملاعب اللي قطر بنتها خصيصا
علشان كاس العالم ومش هتحتاج عدد منها
بعد نهاية البطولة
وبرغم كدا اغلبية وسائل الاعلام العالمية
بتعامل رقم ال 220 مليار دولار كتكلفة
مباشرة لعملية تنظيم بطولة 2022
وبتحطه في مقارنة مباشرة مع تكاليف النسخ
السابقة من البطولة
طب ازاي دا حصل
هقول لك
في الطبيعي المشاريع الرياضية الضخمة
زي استضافة كاس العالم او دورة الالعاب
الاولمبية بيكون ليها
  
ميزانية مزدوجة يعني
الفكرة ببساطة شديدة هي ان عندك تكاليف
مباشرة للمشروع
واللي بشكل كبير بتمثل تكلفة المرافق
المرتبطة بيه
وعندك تكاليف في نفس الوقت غير مباشرة
تخص البنية التحتية اللي بتخدم على كل حاجة
في البلد بما في ذلك المشروع
في اغلب الحالات التكاليف اللي بيتم اعلانها
كتكلفة للمشروع هي التكاليف المباشرة بس
وخليني اديكم مثال قريب جدا
في فبراير اللي فات العاصمة الصينية
بكين استضافت دورة الالعاب الاولمبية
الشتوية 2022
البطولة دي اتكلفت كام
هنا فيه اجابتين او ميزانيتين
الحكومة الصينية بتقول الدورة دي ما كلفتناش
اكتر من 39 مليار دولار
ودا يخليها اقل دورات الالعاب الاولمبية
تكلفة في اخر 20 سنة على الاقل
لكن تحقيق عمله موقع انسايدر الامريكي
بيقول البطولة دي كلفت الصين
385 مليار دولار
على الاقل
والفرق طبعا بين الرقمين ضخم جدا
احنا بنتكلم على رقم بيعادل 10 اضعاف الرقم
اللي الحكومة بتقوله
نفس القصة حصلت في 2008 لما بكين برضو
استضافت دورة الالعاب الاولمبية الصيفية
الحكومة قالت الدورة اتكلفت 68 مليار دولار
في حين ان وسائل الاعلام الامريكية قالت
ان الصين صرفت 42 مليار دولار
وهنا ضروري تسال نفسك سواء بنتكلم
على دورة 2008 او دورة 2022
مين فيهم الصادق ومين الكداب
في الحقيقة الرقمين صح
ولكن الفكرة هي ان انت بالنسبة لك تكلفة
استضافة الدورة عبارة عن ايه
او بتحسبها ازاي
الحكومة الصينية شايفة ان تكلفة استضافة
دورة الالعاب الاولمبية هي الفلوس اللي
دفعتها في انشاء المرافق الرياضية
الخاصة بالدورة بس
اللي هي الملاعب ومرافق التدريب
ومصاريف التشغيل
على الناحية التانية وسائل الاعلام بتدخل
تكلفة مشاريع البنية التحتية اللي الدولة
بنتها علشان تخدم على الدورة الاولمبية
ضمن الحسبة
وبتعتبرها من ضمن تكلفة الدورة
على سبيل المثال
الصين صرفت اكتر من 92 مليار دولار
على خط سكة حديد فائق السرعة بيربط
مدينة بكين بمدينة شانغجياكو
اللي كانت بتستضيف معاها دورة الالعاب
الاولمبية الشتوية الاخيرة
بالنسبة لموقع انسايدر او وسائل الاعلام
الدولية بشكل عام ال 92 مليار دولار بتوع
القطر دا يعتبروا من تكلفة استضافة الدورة
الحكومة الصينية على الناحية التانية مش
شايفة كدا
اندرو زيمباليست الاستاذ في جامعة
سميث كوليج
بيقول لنيويورك تايمز تعليقا على النقطة دي
الصينين ما بيحسبوش تكلفة اي مشروع
من مشاريع البنية التحتية دي اللي زي مشروع
القطار السريع ضمن تكلفة الدورة للانهم
بيقولوا انهم كدا
كانوا هيعملوا المشاريع دي حتى لو ما فيش
دورة اولمبية يستضيفوها عندهم
خدتوا بالكم بقى الاختلاف في التقديرات
بيحصل فين
في الاطار دا ال 220 مليار دولار
اللي قطر صرفتهم في السنين ال 12 الاخيرة
في اطار رؤية قطر 2030 بالتزامن
مع تحضيراتها لكاس العالم مش من الدقيق
اننا نقارنها بتكلفة مونديال روسيا او
مونديال جنوب افريقيا
المنطقي اكتر اننا نقارنها مع تكاليف خطط
البنية التحتية الضخمة الموجودة في المنطقة
على سبيل المثال الحكومة السعودية اعلنت
في يناير 2021 انها حتصرف 220 مليار دولار
على الرياض بس عشان تحولها لمدينة
عالمية على سنة 2030
وفي 2016 الامارات اعلنت تخصيص 300
مليار دولار لتطوير البنية التحتية للبلد
لحد سنة 2030
المقارنة كدا تبقى منطقية اكتر
ال 3 خطط بنية تحتية ضخمة وعناصرهم
متشابهة الى حد كبير
طب دلوقت كفاية كلام على التكلفة وتعالوا
نبص على الناحية التانية من المعادلة
وهي المكاسب المتوقعة
ناصر الخاطر المدير التنفيذي
لكاس العالم 2022 بيتوقع ان قطر
هتكسب 17 مليار دولار من استضافة البطولة
ودا لو حصل فعلا هتبقى دي اعلى عوائد في
تاريخ المونديال
ما فيش دولة استضافت البطولة كسبت
المبالغ دي قبل كدا
ال 17 مليار دولار دول بنسبة كبيرة
مكاسب مباشرة
زي مبيعات التذاكر وانفاق جماهير كاس العالم
اللي جاية من كل مكان
طبعا البطولة لسه شغالة والرقم دا مجرد
رقم متوقع ولسه ما تحققش
لكن حتى لو حصل والبطولة حققت الرقم
الكبير دا
هل الامر يستحق كل التعب والفلوس اللي
تصرفت في السنين اللي فاتت ايا كانت
بقى كتير وللا شوية
لو الاستفادة الوحيدة من كاس العالم هي
المكاسب المادية المباشرة ما كانتش الدول
تسابقت عليه
لان بالورقة والقلم فيه حاجات تانية
بتكسب فلوس اكتر بتكاليف ارخص
وبمجهود اقل
ودا ياخدنا للمكاسب غير المادية اللي بتعتبر
على عكس المتوقع هي الدافع الرئيسي ورا
التنافس الشديد بين الدول على استضافة
البطولة دي بالتحديد
لدرجة اننا بنشوف زعماء دول بيقاتلوا علشان
يستضيفوها عندهم بغض النظر عن
تكلفتها المتوقعة
النسخة الحالية من كاس العالم المقامة
في قطر
بحسب تقديرات الفيفا من المتوقع انه يتابعها
5 مليار بني ادم
يعني تلتين سكان الكوكب تقريبا
الناس معظمها يمكن اول مرة يسمع عن قطر
او يسمع عنها ولكن ما يعرفش هي فين
وما عندوش فكرة غنية ولا فقيرة
متطورة وللا متخلفة
الناس فيها عايشين ازاي
وينفع يزورها وللا لا
على مدار شهر تقريبا الناس دي كلها هتسمع
اسم قطر يوميا
وهتبقى البلد مالوفة بالنسبة لهم
دي الناس اللي قاعدة بتتفرج ورا الشاشات
فيه بقى 15 مليون شخص من كل دول
العالم من المتوقع انهم يجوا قطر بنفسهم
ويشوفوا البلد واهلها
بعيدا عن المكاسب المادية المباشرة والانية
من حضور الناس دي
ازاي ممكن استضافة قطر للعدد الضخم دا من
الزوار يفيدها بعد ما كاس العالم ينفض
وكله يروح بيته
خلونا ناخد مثال
في 2005 مجموعة مكونة من 4 باحثين نشروا
دراسة تحت عنوان
 
  
او تاثير حدث رياضي ضخم على الانطباعات
الذهنية عن البلد المستضيف
في الدراسة دي الباحثين المحترمين حاولوا
يعرفوا اذا كان استضافة كوريا الجنوبية
لكاس العالم لكرة القدم في 2002
اثرت على تصورات السياح اللي زاروا
البلد خلال البطولة عن كوريا الجنوبية
وشعبها وللا لا
بحسب الدراسة اتضح ان جماهير كاس العالم
اللي جت كوريا خرجت من البلد بانطباع
ايجابي عنها باعتبارها بلد امن
وعن الشعب الكوري باعتباره شعب ودود
وكان عندهم استعداد بانهم ينصحوا معارفهم
في بلادهم بزيارة كوريا الجنوبية
في نفس الوقت التنظيم الناجح لكوريا الجنوبية
لكاس العالم ساهم في تحسين صورة السياح
الكوريين الجنوبيين لما يسافروا لاي دولة
النوع دا من المكاسب غير الملموسة
بيندرج تحت ما تسمى بال  
او القوة الناعمة
في السياسة الدولية القوة بتعرف على انها
القدرة على التاثير في سلوك الاخرين من اجل
تحقيق نتائج مرجوة
وفي العادة بيتم تقسيم القوة السياسية في
المجال الدولي ل 3 فئات
هي القوة العسكرية والقوة الاقتصادية
وقوة فرض الراي
وغالبا ال 3 فئات بيكونوا مرتبطين لحد كبير
المهم انواع القوة ال 3 اللي فاتت دي
نقدر نصنفهم لنوعين مختلفين من القوة
النوع الاول هو القوة الصلبة
والنوع التاني هو القوة الناعمة
القوة الصلبة مفهومة
واهم مظاهرها هي الجيوش
طب يعني ايه بقى قوة ناعمة
جوزيف ناي استاذ العلوم السياسية والعميد
السابق لمدرسة جون كينيدي الحكومية
في جامعة هارفارد بيعرف القوة الناعمة
على انها قدرة الدولة على الحصول
على ما تريده من خلال الاقناع والجاذبية
بدلا من الاكراه
والنوع دا بيستمد القوة غالبا من الاقتصاد
او التجارة او الموارد الثقافية
دول كتير بتحاول بذكاء تعوض افتقارها
لادوات القوة التقليدية زي المساحة الشاسعة
والجيش الكبير وكثافة عدد السكان من خلال
تطوير قوتها الناعمة وادوات تاثيرها
ودا لانها مدركة ان القوة الناعمة دي ممكن
توفر لها نفوذ وتاثير يتجاوز بكتير دول
اكبر من حيث المساحة وعدد السكان
في السياق دا كاس العالم مفيد جدا لقطر
ويمكن دا اهم مكسب من استضافته
وللسبب دا بالتحديد كاس العالم يستحق
كل مليار تصرف عليه
ودي بالمناسبة هي نفس طريقة تفكير
الصينيين تجاه الاحداث الرياضية الضخمة
اللي بيحرصوا على استضافتها رغم انها
بتكلفهم عشرات المليارات من الدولارات
جان بيير كابيستان
استاذ العلوم السياسية في جامعة
هونغ كونغ بابتيست
بيقول لنيويورك تايمز الامريكية تعليقا
على المبالغ الكبيرة اللي صرفتها الصين
على دورة الالعاب الشتوية 2022
لما الكلام يبقى على صورة الصين على
المستوى العالمي ومكانتها والانطباعات
الذهنية عنها
الصينيين في اللحظة دي بيقولوا
 
يعني ما فيش حاجة غالية
لحد هنا انا خلصت كلامي
وكالعادة عندي سؤال لحضراتكم
بتشجع مين في كاس العالم
وبتتوقع مين اللي هيكسب البطولة
هتابع اجاباتكم في التعليقات
وفي النهاية يا ريت لو عجبتك الحلقة دي
وحابب تشوفنا تاني
اشترك في القناة
واستنانا في حلقات جديدة باذن الله
سلام
