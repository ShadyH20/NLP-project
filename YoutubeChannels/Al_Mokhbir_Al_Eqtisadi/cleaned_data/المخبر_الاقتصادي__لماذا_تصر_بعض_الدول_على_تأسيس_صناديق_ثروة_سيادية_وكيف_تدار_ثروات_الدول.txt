من حوالي 14 سنة
وتحديدا في 30 يونيو 2008
وزير الخزانة الامريكي هنري بولسون
كان بيزور روسيا علشان يناقش مواضيع
لها علاقة بالتجارة والاستثمار
مع الجانب الروسي
المهم بولسون في اليوم دا
وهو قاعد مع رئيس الوزراء الروسي
فلاديمير بوتين
ميل عليه وقال له على فكرة
الحكومة الامريكية بترحب جدا
باي استثمارات لصندوق الثروة
السيادي الروسي
في الولايات المتحدة
ساعتها بوتين استغرب وقال لبولسون
بس احنا ما عندناش صندوق ثروة سيادي اصلا
انت غالبا متلخبط ما بينا وما بين حد تاني
احنا عندنا صناديق مختلفة
بوتين كمل وقال
بس احنا مستعدين نعمل
صندوق ثروة سيادي عادي جدا
خصوصا لو انتوا عاوزين كدا
وبالفعل روسيا اسست سنة 2008
اول صندوق ثروة سيادي
بعد ما قسمت صندوق استقرار النفط بتاعها
لصندوقين
في الوقت اللي حصلت فيه المناقشة
ما بين بولسون وبوتين
كلمة صندوق ثروة سيادي ما كانش
لها شعبية كبيرة اوي كمصطلح
زي ما هو حاصل النهار دا
لكن العالم وقتها كان فيه العشرات
 من صناديق الثروة السيادية
واشهرهم طبعا
صندوق الثروة السيادي النرويجي
بعد روسيا فيه دول كتير مشيت
في نفس الاتجاه
واسست صناديق ثروة سيادية لنفسها
لحد ما وصل عدد الصناديق دي النهار دا
لما يقرب من 100 صندوق
وكلمة صندوق ثروة سيادي النهار دا
بقت منتشرة بشكل كبير
وبنسمعها طول الوقت
في وسائل الاعلام المختلفة
ودا بيطرح اسئلة من نوعية
ايه هي حكاية صناديق الثروة السيادية
الصناديق دي عبارة عن ايه بالضبط
وظهرت ازاي وامتى
وايه هي وظيفتها او الهدف من تاسيسها
وبتجيب فلوسها منين
وعوائدها بتروح لمين
وهل هي مهمة فعلا
يعني هل ممكن صندوق ثروة سيادي
ينقذ بلد من الضياع
او يقودها ناحية الثراء
دا جزء من اللي حندردش فيه مع بعض
في حلقة النهار دا
انا اشرف ابراهيم ودا المخبر الاقتصادي
من حوالي 16 سنة
وتحديدا في منتصف سنة 2006
ما يقرب من 600 الف طالب
من الطلاب في تشيلي
نزلوا عملوا مظاهرات كبيرة جدا
في شوارع العاصمة سانتياغو
المظاهرات دي بدات بالطلاب
ولكن بعدين تحولت لمظاهرات شعبية
الناس كلها بتطالب فيها الحكومة
بانها ترفع حجم انفاقها
وتصرف عليهم جزء اكبر من العوائد الكبيرة
اللي حققتها من الارتفاع الكبير جدا
اللي حصل في قيمة صادراتها من النحاس
في الوقت دا
للي ما يعرفش منكم
تشيلي هي اكبر مصدر في العالم للنحاس
البلد دي اقتصادها قايم
في جزء كبير منه على النحاس
من الاخر كدا تقدر تقول ان النحاس
بالنسبة لتشيلي
زي النفط بالنسبة للنرويج
او المملكة العربية السعودية
المهم في الفترة ما بين 2003 و2006
السعر العالمي للنحاس
تضاعف 4 مرات بسبب الطلب الكبير
على المعدن في الوقت دا
خصوصا من الصين
ودا كسب الحكومة التشيلية
ارباح بعشرات المليارات من الدولارات
الناس بقى في المظاهرات
كانوا بيقولوا لحكومة ميشال باشليت
رئيسة البلد في الوقت دا
واللي كانت لسة ماسكة المنصب
ما بقلهاش كام شهر
احنا فين نصيبنا من الميغة دي
انتوا لازم ترفعوا حجم الانفاق الحكومي
من خلال دعم التعليم المجاني
ورفع المعاشات
وغيره
الحكومة التشيلية على الناحية التانية بقى
كانت رافضة الكلام دا
وكانت بتقول للناس الامور مش بتمشي كدا
مش اللي ناخده باليمين نصرفه بالشمال
على سبيل المثال
بولينا فيلوسو رئيسة ديوان رئيسة الجمهورية
قالت احنا ما ينفعش نصرف الفلوس
الكتير اللي دخلت لنا
وكاننا حنفضل طول عمرنا نحقق
نفس الايرادات
لكن الناس ما كانش عاجبها الكلام دا خالص
في استطلاع للراي تعمل في مايو 2006
تلتين الشعب التشيلي قال ان الحكومة
لازم تستخدم العوائد الكبيرة اللي حققتها
من النحاس في تعزيز الانفاق
وكانوا رافضين فكرة الادخار
الناس باختصار كانوا شايفين ان الحكومة بخيلة
وبتفضل بدون سبب وجيه الادخار
على الانفاق وهاجموا ميشال باشليت
رئيسة الجمهورية اللي كانوا لسة مكسبينها
الانتخابات الرئاسية في يناير من نفس السنة
ولكن اكتر واحد في الحكومة تهاجم وتشتم
هو وزير مالية تشيلي ساعتها اندريس فيلاسكو
لدرجة ان المتظاهرين
كانوا بيجيبوا صورته ويحرقوها
طيب ليه الهجوم على اندريس فيلاسكو
بالتحديد
باختصار لان فيلاسكو بصفته وزير المالية
كان هو بنسبة كبيرة اللي كان بيتحكم في اوجه
انفاق الدخل الكبير
اللي حققته تشيلي من صادراتها من النحاس
وجهة نظر الراجل دا هو ان تشيلي
باي شكل من الاشكال ما ينفعش تستجيب
للمطالب الشعبية اللي بتدور حوالين
رفع حجم الانفاق في البلد بنسب كبيرة
استنادا لايرادات الحكومة من النحاس
ودا باختصار لان ايرادات النحاس
كانت ساعتها بتشكل ما يقرب من 60
من ميزانية الحكومة
ودا بيخلي البلد معرضة بشكل كبير لمخاطر
تقلب الاسعار العالمية للنحاس
يعني ايوة احنا الدنيا حلوة معانا
في اخر كام سنة
وعملنا شوية فلوس زي الفل
لكن لو بكرا الصبح اسعار النحاس
اللي احنا كبلد بنعتمد على ايراداته
بشكل كبير وقعت يبقى حنتشلوح كلنا
مش عازين نبقى اضحوكة ونقع في نفس
الفخ اللي وقعت فيه الارجنتين والمكسيك
جيرانا
وبالتالي لازم الفلوس اللي معانا دلوقت
نديرها بذكاء
حلو اوي الكلام دا
طب حنديرها صح ازاي يا سيادة الوزير
قال لك وهي دي عايزة كلام
احنا الفلوس دي حننفق شوية منها
على الناس
لكن الجزء الاكبر حنحطه في صناديق
الثروة السيادية بتاعتنا
علشان نحافظ عليها من ناحية
ونشغلها ونكسب منها من ناحية تانية
في نفس السنة اللي حصلت فيها الدوشة
اللي هي 2006
الحكومة التشيلية اقرت قانون اسمه
قانون المسؤولية المالية
بموجب القانون دا تم انشاء 2 من
صناديق الثروة السيادية
الصندوق الاول هو صندوق احتياطي
المعاشات التقاعدية 
واللي انطلق في اواخر 2006
والصندوق التاني هو صندوق الاستقرار
الاقتصادي والاجتماعي والمعروف اختصارا
ب 
واللي تم تاسيسه في اوائل 2007
الحكومة التشيلية بدات توجه الجزء الاكبر
من عائداتها من النحاس للصندوقين دول
وفي المقابل الصندوقين ملتزمين بحاجتين
اولا تمويل التزامات المعاشات التقاعدية
والرعاية الاجتماعية في البلد
ثانيا دعم الاقتصاد التشيلي في حالة تورطه
في انكماش لا قدر الله
في اطار الاتفاق دا الحكومة حطت
في الصندوقين الفائض اللي حققته في 2007
واللي كان بيعادل تقريبا 4 اضعاف
الفائض اللي حققته قبلها ب 4 سنين
وفضلت مكملة على النهج دا
في 2007 و2008
حتى في عز الازمة المالية العالمية
والناس برضو كانت مخنوقة من الحكومة
اللي كانت ماسكة ايدها رغم الفلوس الكتير
اللي كانت بتكسبها
لكن فجاة الناس ما بقتش زعلانة
ووزير المالية فيلاسكو اللي كانوا بيشتموه
بقى في نظر الناس بطل الشعب
وافضل من انجبت تشيلي
وفيلاسكو يا بلاش
واحد غيره ما ينفعناش
ايه بقى اللي حصل بالضبط خلى الناس
تقلب القلبة دي
حقول لك
في نص 2009 حصل اللي فيلاسكو
كان خايف منه وعامل حسابه
الاسعار العالمية للنحاس انخفضت باكتر
من 50 في خلال كم شهر بس
والهزة دي في العادي كانت حتبقى ضربة
قاتلة لاقتصاد قايم على ايرادات النحاس
زي الاقتصاد التشيلي
المهم في اللحظة دي جا دور صناديق
الثروة السيادية
بمساعدة صندوق  واخوه 
الحكومة التشيلية قدرت تضخ في الاقتصاد
التشيلي حزمة تحفيز قيمتها بتقترب من
4 مليار دولار او ما يعادل 28 من الناتج
المحلي الاجمالي للبلد
الحزمة دي كانت اعلى بمرتين او 3 مرات
من الحزم اللي اقرتها الحكومات التانية
في امريكا اللاتنينية
والاكتر من كدا هي انها كانت بتتفوق
حتى كنسبة
على حزمة التحفيز الامريكية اللي كانت
بتعادل 2 من الناتج المحلي
 الاجمالي الامريكي
بفضل خطة التحفيز دي تشيلي نجت من كارثة
محققة وقدرت تحتوي الهزة الاقتصادية
العنيفة اللي تعرضت ليها
وعانت بس من ركود طفيف بعد انكماش
ناتجها المحلي الاجمالي بحوالي 11
ودي معجزة بالنظر الى ان ايرادات الحكومة
خلال السنة دي انهارت بشكل كبير بعد تراجع
اسعار النحاس
علشان كدا فيلاسكو لما ساب منصبه
كوزير للمالية في مارس 2010
كان بيتمتع باكبر شعبية تمتع بها اي وزير
في اخر 20 سنة في تشيلي
فجاة الراجل دا تحول من شرير لبطل
لما الناس فهمت جدوى سياساته
وسبب اصراره على جعل صناديق
الثروة السيادية
جزء مهم في ادارة المشهد الاقتصادي
في البلد
وفي الحقيقة الكلام اللي فات دا كله
ياخدنا لسؤال بديهي جدا كان المفروض
نساله من البداية خالص
والسؤال بيقول
هي ايه صناديق الثروة السيادية دي اصلا
عبارة عن ايه يعني وحكايتها ايه
بص يا سيدي
كلمة صندوق ثروة سيادي
 او
هي كلمة جديدة نسبيا
يعني من 20 سنة مثلا ما كانش فيه حاجة
اسمها كدا
اول واحد قدم المسمى او المصطلح دا
للناس كان هو اندرو روزانوف المسؤول
التنفيذي السابق في شركة الخدمات المالية
الامريكية الشهيرة ستيت ستريت
ودا كان في ورقة نشرها
في 
في مايو 2005
تحت عنوان
 
او من يملك ثروات الامم
دي كانت اول مرة يظهر مصطلح
صندوق ثروة سيادي
لكن هل دا معناه ان ما كانش في صناديق
ثروة سيادية قبل كدا
صناديق الثروة السيادية كهيكل ادارة وكوظيفة
كانت موجودة قبل كلام روزانوف
بعشرات السنين
يعني اول واقدم صناديق الثروة السيادية
في العالم
هو مجلس الاستثمار الكويتي اللي الكويتيين
اسسوه في فبراير سنة 1953
في العاصمة البريطانية لندن بقرار من
امير الكويت وقتها عبد الله السالم الصباح
ودا بغرض انهم يستثمروا من خلاله
الفوائض الكبيرة اللي بيحققوها نتيجة
صادراتهم من النفط
وبالمناسبة الصندوق دا اسمه تغير بعدها
لمكتب الاستثمار الكويتي
بعد الكويت دول كتير جدا قلدتها ومشيت
في نفس السكة واسست صناديق ثروة
سيادية خاصة بها
النهار دا العالم فيه 100 صندوق ثروة سيادي
تابعين ل 70 دولة
والصناديق دي بتدير اصول قيمتها بتتجاوز
ال 10 تريليون دولار
اكبر الصناديق دي اعتبارا من يونيو 2022
كان صندوق الثروة السيادي النرويجي
نورجس بنك انفستمنت مانجمنت باجمالي
اصول بتقترب من تريليون و362 مليار دولار
بعده مؤسسة الاستثمار الصينية باصول
قيمتها تريليون و2 مليار دولار
بعده جهاز ابوظبي للاستثمار
بقرابة 709 مليار دولار
بعده هيئة الاستثمار الكويتية بحوالي
 7085 مليار دولار
بعده  السنغافوري ب 690 مليار دولار
بعده صندوق الاستثمارات العامة السعودي
ب 620 مليار دولار
بعده محفظة الاستثمار لمؤسسة النقد
بهونغ كونغ بقرابة 589 مليار دولار
بعده تماسيك هولدينغز السنغافوري
ب 496 مليار دولار
بعده جهاز قطر للاستثمار
ب 461 مليار دولار
واخيرا في المركز العاشر
صندوق المجلس الوطني للضمان
الاجتماعي الصيني باصول بتقترب من
 447 مليار دولار
دول اكبر 10 صناديق ثروة سيادية
في العالم النهار دا
ودا يرجعنا تاني للسؤال اللي سالناه من شوية
يعني ايه صندوق ثروة سيادي اصلا
وايه اللي بيميزه مثلا عن الانواع المختلفة
التانية من الصناديق زي صناديق المعاشات
التقاعدية مثلا
بص يا سيدي
صندوق الثروة السيادي هو كيان استثماري
مملوك للدولة
الدولة بتاسس الصندوق دا علشان
تدير من خلاله فوائضها المالية
الفوائض دي ممكن يكون مصدرها مثلا
ميزان المدفوعات او الميزان التجاري
او عوائد خصخصة شركات حكومية
او اي شيء من هذا القبيل
وهنا ضروري ناخد بالنا من حاجة مهمة جدا
صندوق الثروة السيادي في الغالب ما لهوش
علاقة باحتياطيات البلد من العملات الاجنبية
الاحتياطيات دي بتكون تحت تصرف السلطات
النقدية ممثلة في البنك المركزي واللي
بيستخدمها في ادارة السياسة النقدية للبلد
دي فلوس ودي فلوس تانية خالص
المهم
الصناديق دي الحكومات عادة بتؤسسها
ل 5 اسباب
الاول هو عزل الميزانية والاقتصاد عن اي
تقلبات ممكن تحصل في ايرادات الحكومة
زي ما حصل في تشيلي مثلا
في 2006 الحكومة كانت معاها فلوس بالكوم
نتيجة ارتفاع اسعار النحاس
لو الحكومة كانت ضخت كل الفلوس
اللي كسبتها في الاقتصاد في صورة انفاق
مرتفع
ما كانتش حتقدر تحافظ على المستوى دا
من الانفاق لفترة طويلة
لان الانفاق دا مرهون باسعار النحاس
ولو كانت الحكومة سمعت كلام الناس
وصرفت كل الفلوس اللي دخلت
كانوا حياخدوا على قفاهم في 2009
لما اسعار النحاس انهارت وفقدت 50 من
قيمتها
ساعتها لو الحكومة التشيلية كانت ماشية
بمنطق اللي تكسبه اصرفه كان مستوى
الانفاق الحكومي حينخفض بنسبة 50
ودي كانت حتبقى كارثة
وهنا يجي دور صندوق الثروة السيادي
الزايد عن حاجتك او عن مستوى الانفاق
الطبيعي بتوديه الصندوق
وبالتالي بتحافظ على استقرار
الميزانية والاقتصاد
ودا ياخدنا للهدف التاني
وهو السيطرة على مستوى السيولة
في السوق
في النص الاول من السنة اللي احنا فيها دي
اسعار النفط طلعت فوق ال 100 دولار للبرميل
ودا عمل مكاسب كبيرة للدول المصدرة للنفط
جزء كبير من الارباح اللي الدول دي
حققتها تم ضخه في صناديقها السيادية
مش في الاقتصاد بشكل مباشر
علشان يتجنبوا اي تاثير غير مرغوب فيه
على مستوى السيولة في السوق
الهدف التالت بقى هو تنمية اموال البلد
وتعزيز قيمتها من خلال الاستثمار علشان
بعدين توفر تمويل لانشطة التنمية الاقتصادية
والاجتماعية في البلد
ويمكن ابرز مثال على دا هو سنغافورة
سنغافورة الدولة الصغيرة جدا الموجودة
في جنوب شرق اسيا واللي بتعتبر
النهار دا تاني اغنى دولة في العالم
بعد لوكسمبورغ
واللي المواطن فيها بيتمتع بواحد من افضل
مستويات المعيشة واكثرها رفاهية
على ظهر الارض
حققت كل الانجازات اللي هي فيها النهار دا
بفضل صندوقين الثروة السيادية بتوعها

وتماسيك هولدينغز
ازاي عملوها
او ازاي دا حصل
وايه هو دور الصندوقين في التنمية
السنغافورية
دي قصة كبيرة يطول شرحها بتوضح
مدى عبقرية وبعد نظر المسؤولين
السنغافوريين
ححكيها لكم في حلقة لوحدها بالتفصيل
لو حابين نعمل الحلقة دي قريب
عرفوني في التعليقات
المهم نسيب سنغافورة ونروح للهدف
الرابع من ورا تاسيس صناديق الثروة السيادية
وهو دعم الاقتصادات الوطنية
خلال فترات الازمات والهزات الاقتصادية
في 2020 زي ما انتوا عارفين
وباء كورونا اخد العالم كله على غفلة
فجاة بقى في وباء والناس لازم تقعد
في بيوتها والمصانع والانشطة التجارية
تقفلت والاقتصادات عانت من حالة من
الشلل حرفيا
في ظل الظروف دي الحكومة الايرلندية
زيها زي حكومات كتير كانت محتاسة
وكانت في اشد الاحتياج للفلوس
علشان تمول خطة الاغاثة الحكومية للافراد
والشركات اللي حالهم وقف
في اللحظة دي تدخل صندوق الثروة
السيادي الايرلندي المعروف اختصارا باسم
 وادى الحكومة في مايو 2020
2 مليار يورو او ما يعادل
24 مليار دولار علشان تمول خطة
الانقاذ بتاعتها
في غياب الصندوق دا الحكومة الايرلندية
كانت حتحتاس
نسيب ايرلندا ونروح للهدف الخامس والاهم
من ورا تاسيس صناديق الثروة السيادية
وهو حفظ حق الاجيال القادمة
في ثروات البلد الحالية
لما نجي نبص على مصادر رؤوس اموال
صناديق الثروة السيادية في العالم
حنلاقي ان معظم الصناديق في العالم
مصدر راس مالها ايرادات البلد من صادراتها
من السلع او الموارد الطبيعية
يعني مثلا السعودية والكويت
والامارات والنرويج
النفط
قطر
بشكل اساسي الغاز
تشيلي
النحاس
بتسوانا
الماس
كندا
الكهربا
كيريباس
الفوسفات
في دول تانية رؤوس اموال صناديقها
مصدرها مش ثروات طبيعية
زي سنغافورة مثلا وزي اوغندا
اوغندا عندها صندوق ثروة سيادي اسمه
  
الصندوق دا راس ماله مصدره
المعونات والمساعدات من الدول الاجنبية
لكن في النهاية الاغلبية الكاسحة
من الصناديق دي مصدر ثروتها بشكل اساسي
ايرادات الموارد الطبيعية وبالاخص
النفط والغاز
النفط والغاز معظم الدول اكتشفتهم
في القرن ال 20 واوائل القرن الحالي
وبتستهلكهم وبتبيع منهم من ساعتها
وهنا بتظهر المشكلة
النوع دا من الموارد هي موارد غير متجددة
وبالتالي حتخلص في يوم من الايام
واليوم دا مش بعيد بالمناسبة
احنا ممكن على نهاية القرن دا
لا يبقى في نفط ولا غاز خالص
ودا بيطرح سؤال مهم جدا
هل من حق الاجيال الحالية
انها تستفيد لوحدها من ثروات بلادها
الدول اللي بتعتمد على النفط والغاز
النهار دا او اي مورد طبيعي تاني
اجيالها الجاية حتعيش ازاي
لما الموارد دي تنضب او تخلص
هنا بقى بيجي دور صندوق الثروة السيادي
كوسيلة لحفظ حق الاجيال القادمة
في ثروات البلاد الحالية
بدل ما كل الفلوس اللي بتجي
نفرتكها وقتي
نشيل شوية على جنب
ونستثمرهم للاجيال اللي جاية علشان
ما تتظلمش
وانجح دولة في العالم قدرت تعمل دا
من وجهة نظري هي النرويج
في الحقيقة الهدف دا هو حفظ
حق الاجيال القادمة من ثروات البلد
كان هو المحرك الرئيسي ورا قرار الحكومة
النرويجية بتاسيس صندوق ثروة سيادي
بعد ما البلد اكتشفت النفط لاول مرة
سنة 1969
بفضل الصندوق دا
الشعب النرويجي النهار دا كله مليونيرات
دي البلد الوحيدة في العالم
االلي نقدر نقول ان شعبها كله مليونيرات
صندوق الثروة السيادي النرويجي هو حاليا
انجح واكبر صندوق ثروة سيادي في العالم
قصة الصندوق دا حنحكيها باذن الله
في حلقة لوحدها لانها تستحق
على اي حال انا كدا خلصت كلامي
وكالعادة عندي سؤال لحضراتكم
صندوق الثروة السيادي النرويجي كسب
في 2021
176 مليار دولار
بعد ما حقق عائد 145 على استثماراته
علشان بس تكون معاي في الصورة
ال 176 مليار دولار دول مكسبه من استثماراته
ودا برا خالص عن الدخل الطبيعي للبلد
السؤال بقى
برايك هل ممكن تجربة الصندوق النرويجي
تتكرر عندنا هنا في الوطن العربي
وللا صعب
حتابع كل اجاباتكم في التعليقات
وفي النهاية يا ريت لو عجبتكم الحلقة دي
وحابين تشوفنا تاني اشتركوا في القناة
واستنونا في حلقات جديدة باذن الله
سلام
