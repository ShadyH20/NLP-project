ازمة الطاقة الموجودة حاليا في اوروبا
يمكن هي اسوا ازمة طاقة عدت على القارة دي
في تاريخها
الازمة دي ما لهاش مثيل
لا في حجمها ولا في شدتها
ولا حتى في هوية ضحاياها
على سبيل المثال
اخر بلد في اوروبا كان ممكن حد يتوقع
انها تقع في ازمة طاقة عنيفة
تهدد استقرارها
هي الجمهورية الفرنسية
فرنسا
للي ما يعرفش منكم
فرنسا لحد وقت قريب كانت اكبر مصدر
للطاقة في اوروبا
اي بلد في القارة كانت محتاجة طاقة
كانت تجري على باريس
لكن النهار دا الدنيا جت على فرنسا
وبقت واحدة من اكبر مستوردي الطاقة
في القارة
الطبيعي ان جيران فرنسا اللي ياما زودتهم
بالطاقة لما احتاجوها
يوقفوا جنبها دلوقت في ازمتها
ولكن لسوء حظ الفرنسيين ازمتهم حصلت
في وقت اوروبا كلها حرفيا بتلف فيه
حوالين نفسها
وبتدور على اي مصادر محتملة للطاقة
تغطي بها احتياجاتها في فصل الشتاء
اللي من المتوقع انه يكون فصل شتاء
صعب جدا
بعد ما الروس قرروا يعاقبوهم بسلاح الغاز
وزير الاقتصاد الفرنسي برونو لو مير
قال في 24 اغسطس اللي فات
ان كل شيء بيعتمد على قرارات
الرئيس الروسي فلاديمير بوتين
بخصوص الغاز
لو قطع الغاز عننا فاحنا هنتاثر زينا
زي باقي دول الاتحاد الاوروبي
لكن في الحقيقة ازمة الطاقة في فرنسا
اعمق بكتير من موضوع الغاز الروسي
غياب الغاز الروسي خلى الوضع في فرنسا
مازوم اكتر
لكن مش هو اللي بدا ازمة الطاقة الفرنسية
الفرنسيين في وضع يائس جدا
لدرجة ان رئيسهم ايمانويل ماكرون
سافر بنفسه الجزائر علشان يقنع
الحكومة الجزائرية انها ترفع صادراتها
من الغاز لفرنسا
ايه بقى اللي بيحصل بالضبط في فرنسا
وازي البلد اللي كانت بتبيع الطاقة لاوروبا
بقت النهار دا واحدة من ابرز المشترين
هل جيرانها الاوروبيين ممكن يتخلوا عنها
ويرفعوا شعار نفسي اولا
وازاي قطع الروس الغاز عن المانيا
بيعتبر ضربة لفرنسا في نفس الوقت
وايه هي طبيعة المشكلة اللي بتعاني منها
المفاعلات النووية الفرنسية
وايه اللي خلى فرنسا تتخلى للحظة
عن نهجها الراسمالي وتؤمم اكبر
شركة كهرباء في البلد بالكامل
وهل الجزائر ممكن تنقذ الفرنسيين
والسؤال الاهم بقى
ازاي اسعار الطاقة في فرنسا زادت
باكتر من 14 ضعف لدرجة انها
وصلت لضعف سعر الطاقة في المانيا
واللي بتعتمد اكتر منها على الغاز الروسي
دا جزء من اللي هندردش فيه مع بعض
في حلقة النهار دا
انا اشرف ابراهيم
ودا المخبر الاقتصادي
في 25 اغسطس اللي فات
طيارة من طراز ايرباص ايه 330
نزلت في مطار هواري بومدين
في العاصمة الجزائرية الجزائر
الطيارة دي كان على متنها الرئيس الفرنسي
ايمانويل ماكرون
وكاثرين ماكغريغور رئيسة شركة
الطاقة الفرنسية انجي
واحد من الاهداف الرئيسية للزيارة دي
هي رغبة الفرنسيين في اقناع الجزائريين
بانهم يزودوا صادراتهم من الغاز لفرنسا
طب ايه اللي جاب ماكرون من الغرب
يدور على غاز في الشرق
هقول لك
الجزائر هي اكبر منتج للغاز الطبيعي
في افريقيا
ولكن الغاز دا معظمه مش بيروح افريقيا
ولا بيجي عندنا هنا في الدول العربية
واللي معظمها بالمناسبة مستورد صافي للغاز
83 من الغاز الجزائري بيروح اوروبا
الغاز الجزائري بيشكل 11
من الغاز المستهلك في اوروبا
ودا بيخلي الجزائر تالت اكبر مصدر
غاز طبيعي لاوروبا بعد روسيا والنرويج
معظم الصادرات الجزائرية من الغاز
او 65 منها على وجه التحديد
بتروح لدولتين اتنين بس هما اسبانيا وايطاليا
الطليان بيستوردوا الغاز الجزائري عن طريق
خط انابيب 
والاسبان بيستوردوه عن طريق خط 
وبالتالي نقدر نقول ان ايطاليا واسبانيا
هما اهم واكبر زبونين للغاز الجزائري
وفرنسا على الناحية التانية اقل اهمية
من الدولتين دول في السياق دا
لكن الفرنسيين بيعتبروا برضو
احد مستوردي الغاز الجزائري
فرنسا بتستورد 8 من احتياجاتها من الغاز
من الجزائر
في الزيارة بتاعة ماكرون اللي حصلت في اواخر
اغسطس اللي فات
كاثرين ماكريغور رئيسة انجي الفرنسية
قعدت مع وزير الطاقة الجزائري
ورئيس شركة سوناطراك الجزائرية
علشان تقنعهم انهم يزودوا صادراتهم
من الغاز لفرنسا بنسبة 50
لحد لحظة تصوير الحلقة ما فيش
اي تاكيد اذا كانت الجزائر هتزود
صادراتها من الغاز لفرنسا وللا لا
بس مش دا المهم
المهم في السياق دا هو التالي
النهار دا حتى لو الجزائريين رفعوا صادراتهم
من الغاز لفرنسا زي ما عملوا مع الطليان
من فترة قريبة
فبالتاكيد كمية الغاز الاضافية
اللي الجزائريين هيصدروها للفرنسيين
هتظل ضئيلة جدا بالمقارنة مع احتياجات
السوق الفرنسي اللي بيعاني من ازمة
طاقة عنيفة جدا
احنا بنتكلم على كمية اكبر شوية من 2 مليار
متر مكعب من الغاز المسال
لان الجزائريين صدروا لفرنسا
السنة اللي فاتت 45 مليار متر مكعب
من الغاز المسال
السؤال بقى
شوية الغاز الاضافي دول هيعملوا ايه
او بمعنى اصح
ايه اللي مخلي ماكرون
يروح بنفسه الجزائر
علشان يؤمن 2 مليار متر مكعب بس
من الغاز الجزائري
والسؤال دا اجابته بسيطة خالص
وهي ان الحاجة بتذل
الفرنسيين اللي طول عمرهم ابطال
القارة الاوروبية في انتاج
الطاقة وتصديرها لجيرانهم
النهار دا واقعين في وضع لا يحسدوا عليه
لحد وقت قريب الناس كانت متخيلة
ان فرنسا هي اكتر دولة اوروبية
في معزل او مامن من تداعيات قرارات
الرئيس الروسي فلاديمير بوتين
بقطع الغاز الروسي عن اوروبا
ودا استنادا لحقيقة ان الفرنسيين بينتجوا
الجزء الاكبر من طاقتهم باستخدام
الطاقة النووية وفي نفس الوقت مش
بيستخدموا غاز طبيعي كتير
على عكس الالمان مثلا
ولكن الاستنتاج دا غير صحيح
والاحداث اللي حصلت بشكل متسارع
خلال الاسابيع الاخيرة
كشفت عمق الازمة اللي الفرنسيين
واقعين فيها
واللي لو دققنا النظر فيها هنلاقيها
اسوا بكتير من الازمة اللي الالمان مثلا
واقعين فيها
وخليني اشرح لك القصة باستفاضة اكبر
بص يا سيدي
فرنسا بالفعل هي اكتر دولة بتعتمد
على الطاقة النووية في انتاج الجزء الاكبر
من احتياجاتها من الكهرباء
والغاز الطبيعي دوره في انتاج الكهرباء
ضئيل جدا
بنتكلم على اكتر من 67 من احتياجات
فرنسا من الكهرباء بيتم انتاجها
من خلال المفاعلات النووية
و7 بس بيتم انتاجهم من خلال
الغاز الطبيعي
للوهلة الاولى يبان ان الفرنسيين كدا
في الامان ومش محتاجين الغاز الروسي
 ولكن في الحقيقة هم مش في الامان
ولا حاجة
هم حظهم نحس
الفرنسيين بيعتمدوا في انتاج الكهرباء
من الطاقة النووية على 56 مفاعل نووي
32 مفاعل من المفاعلات دي
مش شغال النهار دا
على الورق المفاعلات النووية الفرنسية
تقدر توفر لفرنسا 61 غيغاوات
ولكن على الارض المفاعلات دي
في 23 اغسطس اللي فات كانت بتنتج
228 غيغاوات بس
بنتكلم على التلت تقريبا
طب ليه المفاعلات دي مقفولة
او مش بتشتغل
هقول لك
المفاعلات دي واللي معظمها مبني
في السبعينات والتمانينات
فيه منها اللي بيخضع لصيانة دورية
عادية
وفيه منها اللي اتقفل علشان بيعاني
من مشاكل بتهدد سلامته زي التاكل
وسواء كدا او كدا رجوع المفاعلات
دي للخدمة هياخد شهور
ودي كارثة بالنسبة للفرنسيين
في ظل الظروف الحالية
ودا لسببين
السبب الاول هو ان بدايل الطاقة النووية
بالنسبة لفرنسا محدودة جدا
في الوقت الحالي
يعني على سبيل المثال
الفرنسيين بينتجوا ما يقرب من 20
من الكهرباء بتاعتهم باستخدام الطاقة
النظيفة واللي ابرزها الطاقة الكهرومائية
في ظل الظروف دي من المفترض
انهم يعتمدوا اكتر على الطاقة الكهرومائية
اللي ممكن تسند معهم شوية
لكن الاخوة الفرنسيين لما فكروا بس
يعملوا كدا
قابلتهم في وشهم اسوا موجة جفاف
تم تسجيلها في تاريخ البلد
وتحديدا من سنة 1958
موجة الجفاف دي مش بس قللت
من قدرة البلد على انتاج الطاقة الكهرومائية
وانما كمان اثرت على توافر المياه
العذبة الصالحة للشرب في اجزاء كتير
من فرنسا
وخد الكبيرة بقى
موجة الجفاف وارتفاع درجات الحرارة
اثرت حتى على المفاعلات النووية
اللي لسه شغالة
الكم مفاعل اليتم اللي ساندين البلد
عدد منهم اضطر انه يقلل انتاجه
على سبيل المثال
في بداية اغسطس شركة الكهرباء الفرنسية
المسؤولة عن ادارة المفاعلات دي
وهي الكتريسيتي دو فرانس
اعلنت انها هتقلل انتاج الطاقة في مفاعل
 2
الموجود في جنوب غرب فرنسا
بسبب ارتفاع درجة حرارة المية
في نهر غارون
واللي المفاعل بيعتمد عليه في عملية التبريد
الشركة قررت انها تقلل انتاج المفاعل
بمقدار واحد غيغاوات
في حين ان الطاقة الانتاجية الاجمالية
للمفاعل اصلا لا تتجاوز 13 غيغاوت
لو سبنا الطاقة النووية والطاقة الكهرومائية
وجينا نبص على الوقود الاحفوري
وتحديدا الغاز الطبيعي
هنلاقي الحال لا يسر عدو ولا حبيب
وعلشان بس تكونوا معاي في الصورة
ضروري تعرفوا ان الفرنسيين بيستوردوا
غاز طبيعي عادي عن طريق
خطوط الانابيب وعن طريق ناقلات
الغاز المسال
الغاز الطبيعي اللي بيوصلهم
عن طريق خطوط الانابيب
بيشتروه من النرويج وهولندا واسبانيا
وروسيا
والغاز المسال بيشتروه من روسيا والجزائر
وامريكا ونيجيريا وقطر
سوق الغاز الطبيعي العالمي في ازمة كبيرة
زي ما كلكم عارفين بسبب الحرب
الروسية الاوكرانية اللي انطلقت في اواخر
فبراير اللي فات
الفرنسيين متضررين من الازمة دي
بطريقتين
طريقة مباشرة وطريقة غير مباشرة
وخلونا نبدا بالطريقة المباشرة
فرنسا هي واحدة من اقل الدول الاوروبية
اعتمادا على الغاز الطبيعي الروسي
يعني في نفس الوقت اللي كانت اوروبا
بتشتري فيه 40 من احتياجاتها
من الغاز من روسيا والمانيا بالاخص
بتشتري 55 من الروس
الفرنسيين كانوا بيشتروا 17 من احتياجاتهم
من الغاز من روسيا
وبالتالي هم نظريا في الامان
طب ليه بقول نظريا
ببساطة لان الفرنسيين على ارض الواقع
النهار دا في امس الحاجة لكل متر مكعب
من الغاز في ظل انهيار انتاجهم
من الطاقة النووية اللي انتاج الكهرباء في البلد
قايم عليها
خصوصا بعد ما الروس عملوها معهم
وقطعوا عنهم الغاز
في 30 اغسطس
شركة الغاز الحكومية الروسية غازبروم
اعلنت انها هتتوقف عن امداد شركة
الطاقة الفرنسية انجي بالغاز الطبيعي
اعتبارا من اول سبتمبر ودا بسبب
خلافات مالية بين الطرفين
اللافت للنظر هو ان وزيرة الطاقة الفرنسية
انييس بانييه روناتشر
طلعت تعلق على القرار وقالت
من الواضح جدا ان روسيا بتستخدم
الغاز كسلاح ضدنا
طبعا لا تعليق على كلام الوزيرة
لكن في السياق دا تفهم زيارة ماكرون للجزائر
اللي بتعتبر تاني اكبر مصدر للغاز الطبيعي
المسال لفرنسا بعد روسيا
وطلبه من الجزائريين زيادة صادراتهم من الغاز
نيجي بقى للطريقة غير المباشرة
اللي بتتاثر بها فرنسا بمشكلة الغاز
واحنا بنصور دلوقت الرئيس الفرنسي
لسه مخلص من شوية مكالمة هاتفية
مع المستشار الالماني اولاف شولتس
المهم في المكالمة دي ماكرون قال لشولتس
لو المانيا احتاجت غاز في يوم من الايام
هنديكم
بس علشان خاطري ادونا كهرباء
ماكرون قال نصا بعد المكالمة
المانيا بحاجة للغاز بتاعنا واحنا محتاجين
الطاقة من اوروبا وبالاخص المانيا
لازم يكون فيه تضامن اوروبي
ونقف جنب بعض
بعضكم ممكن يستغرب
ولكن المانيا اللي محتاسة بقى لها اسابيع
وتحديدا من شهر يوليو بسبب تخفيض
الروس لامدادات الغاز
بيصدروا كهرباء لفرنسا
النهار دا بعد ما الروس وقفوا تماما
ضخ الغاز لالمانيا عن طريق خط
نورد ستريم 1
في 31 اغسطس
بقى فيه شكوك كتير حوالين قدرة
المانيا في امداد فرنسا بالكهرباء
النحس ملاحق الفرنسيين في كل حتة
وهنا واحد هيسال
طب ومخزونات الغاز موقفها ايه
ودا سؤال حلو جدا
بص يا سيدي
اعتبارا من 4 سبتمبر موقف المخزونات
في اوروبا كالتالي
البرتغال 100
بريطانيا 100
بولندا 99
هولندا 97
الدانمارك 94
فرنسا 93
بلجيكا ملت 90
المانيا 86
اسبانيا 85
ايطاليا 83
التشيك 82
كرواتيا 79
المجر قدرت تملى 68
بلغاريا 63
اوكرانيا 27
على مستوى الاتحاد الاوروبي كله
خزانات الغاز الطبيعي مليانة بنسبة
82 تقريبا
ودي نسبة ممتازة جدا بالنظر انه
لسه قدامنا شهرين على شهر الشتاء
لكن مخزونات الغاز دي مش هتساعد كتير
في حلحلة الازمة الحالية
لانها يدوبك هتكفي الاستهلاك
في فصل الشتاء بعد ما يتم ترشيد
الاستهلاك كمان
والكلام دا بينطبق على فرنسا قبل اي حد
المهم في ظل الظروف دي
كان من المنطقي ان اسعار الطاقة
في فرنسا تزيد
وهي زادت بالفعل ولكن بنسب خيالية
العقود الفرنسية الاجلة للكهرباء
تسليم بداية 2023
سعرها تجاوز مؤخرا حاجز ال 1800 يورو
لكل ميغاوات ساعة
الرقم دا بيعادل 14 ضعف سعر
الميغاوات ساعة قبل سنة
وفي نفس الوقت بيعادل ضعف السعر
السائد في المانيا
السؤال بقى دلوقت
هل المستهلكين الفرنسيين بيدفعوا في الكهرباء
الاسعار الخيالية دي
خليني اقول لك ان على عكس
معظم جيرانهم الاوروبيين
اللي مكويين باسعار الكهرباء المرتفعة
المواطنين الفرنسيين ما بيدفعوش كتير
النهار دا في الكهرباء
وخليني افسرها لك
الحكومة الفرنسية بتنفذ سياسة اسمها
 
في اطار السياسة دي
الحكومة الفرنسية مثبتة اسعار الغاز الطبيعي
اللي بيوصل للمنازل عند متوسط سعره
في 2021
اما الكهرباء فبتسمح بزيادتها 4 سنويا بس
بحسب كلام وزير الاقتصاد الفرنسي
فلولا السياسة دي قيمة فواتير الغاز
اللي المواطن الفرنسي كان مفروض يدفعها
كانت هتزيد بنسبة 60
والكهرباء كانت هتزيد بنسبة 45
كدا انت اكيد خدت بالك الحكومة الفرنسية
بتعمل ايه بالضبط
باختصار بتتحمل هي الزيادة بدل المواطن
للوهلة الاولى الحكومة الفرنسية
تبان احن على المواطن وحاسة به اكتر
مثلا بالمقارنة مع نظيرتها البريطانية
واللي سايبة الغاز والكهرباء يتباعوا
بسعر السوق لحد كبير
واللي معه يدفع واللي ما معهوش
ما يلزموش
وهنا ضروري الفت نظرك لحاجة مهمة
الخطة الفرنسية لتحميل ارتفاعات
الغاز الطبيعي والكهرباء على الحكومة
بدل المواطن هتكلف البلد حوالي
24 مليار يورو
ال 24 مليار يورو دول
الحكومة الفرنسية هتجيبهم منين
يا اما من الضرايب يا اما من الديون
وفي الحالتين المواطنين الفرنسيين
وبالاخص الاجيال القادمة
هي اللي هتدفع التكلفة دي
الحوار بتاع مين يتحمل التكلفة
والكهرباء والغاز المفروض يتباعوا بكم
كان سبب في مشكلة وقعت فيها الحكومة
مع شركة الطاقة الفرنسية
الكتريسيتي دو فرانس
الحكومة الفرنسية بتملك 84
من الشركة دي
والقطاع الخاص بيملك الباقي
الطرفين اختلفوا بسبب سقف الاسعار
المفروض على اسعار الكهرباء
القطاع الخاص شايف ان الاسعار دي
خراب بيوت
والحكومة على الناحية التانية لها
هدف تاني
الخلاصة الحكومة الفرنسية علشان تخلص
من وجع الدماغ راحت في يوليو اللي فات
مقدمة للمستثمرين اللي بيملكوا حصة
الاقلية في الشركة عرض استحواذ
على حصتهم بقيمة 97 مليار يورو
علشان يتم تاميم الشركة بالكامل
الصفقة دي لسه ما تمتش
وفيه شكوك انها ممكن تتم
خصوصا وانه في الشهر اللي بعده على طول
وتحديدا في اغسطس اللي فات
الشركة رفعت قضية على الحكومة الفرنسية
بتطالبها فيها ب 83 مليار يورو
كتعويض عن الفلوس اللي خسرتها
بسبب اجبار الحكومة للشركة على الالتزام
بسقف الاسعار والبيع باسعار
اقل بكتير من سعر السوق
خلاصة الكلام الوضع ملخبط جدا في فرنسا
وازمة الطاقة الخانقة اللي بتعاني منها
البلد حاليا
بتقول ان فرنسا هتعيش واحد من اسوا
فصول الشتاء في تاريخها
المسؤوليين الفرنسيين وعلى راسهم
الرئيس ماكرون
بيطالبوا من الشركات والمواطنين
انهم يقللوا استهلاكهم من الطاقة
قدر الامكان
ولكن في النهاية فيه حدود سواء
للترشيد او لدرجة الالتزام به
والاجراءات دي غالبا
مش هتكون كفاية
وقطعا الغاز الجزائري مش هيحل
مشكلة فرنسا او حتى هيخفف من حدتها
بنسبة كبيرة
ومن هنا انتقل لسؤال الحلقة
تفتكر المانيا ممكن تتخلى عن فرنسا
وتتوقف عن تصدير الكهرباء لها
لو ازمة الطاقة اشتدت خلال فصل الشتاء
هتابع كل اجابتكم في التعليقات
وفي النهاية يا ريت لو عجبتك الحلقة
وحابب تشوفنا تاني
اشترك في القناة
واستنانا في حلقات جديدة باذن الله
سلام
