في ابريل 2021
اتنين امريكان كانوا راكبين عربية تسلا
موديل اس 2019
وماشيين بالليل على طريق في شمال
مدينة هيوستن الامريكية
فجاة العربية انحرفت عن مسارها
ولبست في شجرة موجودة على جانب الطريق
العربية تدشملت
والاتنين اللي راكبينها ماتوا
وزي ما انتوا عارفين
تسلا سيارة كهربائية شغالة ببطارية
بتتشحن كهربا
المهم العربية لما اصطدمت بالشجرة
بشكل عنيف البطارية ولعت
والعربية واللي فيها تحولوا لكرة من النار
لحد هنا ما فيش في القصة دي شيء غريب
او غير طبيعي
اصل عادي بتحصل
احنا بنشوف عربيات شغالة بالبنزين
بتعمل حوادث وبتولع
شرارة صغيرة تطول تانك البنزين
بووم
كل سنة وانت طيب
لكن الشيء اللي مش عادي بقى
في القصة دي
هي الطريقة اللي تم بيها اطفاء الحريقة
المطافي بتاعة هيوستن جات بسرعة
وحاولت تطفي الحريقة
الرجالة سحبوا الخراطيم وبدؤوا يوجهوا
رشاشات الماية ناحية العربية
بعد ساعة من توجيه الماية ناحية العربية
الحريقة ما طفتش
ساعتين عدوا والحريقة برضو لسه شغالة
3 ساعات بيغرقوها بالماية وبرضو ما طفتش
في الاخر خالص بعد مرور 4 ساعات
ابطال المطافي نجحوا اخيرا في انهم يسيطروا
على حريق العربية
في خلال ال 4 ساعات دول
المطافي رمت على عربية تسلا
30 الف جالون ماية
يعني 113 الف و560 لتر ماية
كمية مهولة جدا علشان تطفي حتة عربية
لا راحت ولا جات
كمية الماية اللي اترمت على الارض
هتخليك تسال
هي ليه الحريقة دي احتاجت الماية دي كلها
او ليه ما كانتش راضية تطفي
والاجابة ببساطة لها علاقة بالتركيب الكيميائي
بتاع البطارية الموجودة في العربية
تسلا زيها زي غيرها من السيارات الكهربائية
في العالم
شغالة ببطارية من نوع الليثيوم ايون
والبطارية دي تركيبتها بتحتوي على مادة
ليها قابلية شديدة للاشتعال
ممكن تتسبب في حرايق يصعب السيطرة عليها
ودي بالمناسبة مش هي المشكلة الوحيدة
للنوع دا من البطاريات
فيه مشاكل تانية كتير لها علاقة بجوانب
مختلفة زي الكفاءة
ومن هنا بدا التفكير في نوع بديل
من البطاريات
نوع اكثر امانا واعلى كفاءة
وفي السياق دا ظهرت البطارية الخارقة
المعروفة باسم بطارية الحالة الصلبة
او زي ما خبراء الصناعة بيسموها
الكاس المقدسة
او الجائزة الكبرى
اليابان وامريكا والصين وكوريا الجنوبية
والمانيا
كل دول بيتنافسوا حكومات وشركات
على مين يطور البطارية دي الاول
وبيضخوا مليارات الدولارات في الاتجاه دا
ايه بقى حكاية البطارية دي
وازاي هتغير شكل العالم
دا جزء من اللي هندردش فيه مع بعض
في حلقة النهار دا
انا اشرف ابراهيم
ودا المخبر الاقتصادي
عارفين طبعا شركة الالكترونيات
اليابانية سوني
الشركة دي سنة 1992
قدمت للعالم كاميرا فيديو اسمها
 1
الكاميرا دي علامة في تاريخ الصناعة
لحد النهار دا
ودا في الحقيقة ما لوش علاقة بامكانيات
الكاميرا نفسها
او جودة الصورة
وانما له علاقة بالبطارية اللي كانت شغالة
بيها الكاميرا دي
الكاميرا دي يا جماعة كانت اول جهاز
الكتروني في التاريخ
يتاح في السوق بيشتغل ببطارية من نوع
الليثيوم ايون
قبل كدا معظم الاجهزة الالكترونية
كانت شغالة بال 
او بطارية النيكل كادميوم
ال  كانت بتسيطر في الوقت دا
بشكل ساحق على سوق البطاريات
القابلة لاعادة الشحن
ولكن كان فيها مشاكل
زي ان كثافة الطاقة بتاعتها قليلة
وفي نفس الوقت مكلفة
وبتحتوي على مواد شديدة السمية
زي الكادميوم
علشان كدا لما سوني قدمت بطارية
الليثيوم ايون
ونجحت
السوق كله بدا يقلدها ويمشي
في نفس السكة
وبدات بطاريات الليثيوم ايون
تستحوذ على السوق واحدة
النهار دا بطاريات الليثيوم ايون بتتحكم
في اكتر من 90 من سوق البطاريات المخزنة
للكهربا في العالم
الاغلبية الكاسحة من الاجهزة الالكترونية
اللي شغالة ببطارية
هتلاقيها شغالة بالليثيوم ايون
المهم بطارية الليثيوم ايون من ساعة
ما طلعت في اوائل التسعينات
وهي بتستخدم في تشغيل اجهزة
الكترونية صغيرة
يعني ساعة
لاب توب
موبايل
وهكذا
لكن فجاة فيه حد قرر انه يشغل عربية
بالبطارية دي
في يوليو 2006
المهندس الامريكي مارتن ابرهارد
والمؤسس المشارك في شركة تسلا
وقف قدام مجموعة من المستثمرين
والصحفيين في هانجر
موجود في مطار سانتا مونيكا الامريكي
علشان يكشف لهم عن السيارة الكهربائية
الفريدة من نوعها
اللي اطق عليها اسم رودستر
العربية دي كان معدل تسارعها
مثير جدا للاهتمام
من صفر ل 60 ميل في الساعة
في خلال 4 ثواني بس
طب عملت الحركة دي ازاي يا سيدي
ايبرهارد قال لك السر في البطارية
رودستر كانت شغالة ببطارية ليثيوم ايون
مكونة من 6831 خلية
في 2008 تسلا انتجت اول عربية
من طراز رودستر
ودي كانت اول سيارة كهربائية في السوق
بتشتغل ببطارية الليثيوم ايون
في الوقت دا كان فيه سيارات هجينة
في السوق
يعني بتشتغل بالبنزين والكهربا
في نفس الوقت
ولكن العربيات دي كانت شغالة ببطاريات
ال 
ودي كانت اقل كفاءة من الليثيوم ايون
المهم زي ما سوني عملت في التسعينات
تسلا فتحت السكة للي بعدها
وشركات السيارات المهتمة بالدخول
في مجال السيارات الكهربائية
بدات تعتمد على بطاريات الليثيوم ايون
النهار دا صناعة السيارات الكهربائية
في العالم كله
بتعتمد على بطاريات الليثيوم ايون
لانها افضل تكنولوجيا متاحة حاليا
المهم زي ما حضراتكم عارفين
السيارات الكهربائية المعتمدة على البطاريات
هي منافس مباشر للسيارات اللي شغالة
بالوقود او بمحرك الاحتراق
والمنافسة دي بتزيد كل يوم عن اللي قبله
بفضل السياسات الحكومية في دول
زي الولايات المتحدة والصين
واعضاء الاتحاد الاوروبي اللي بيدعموا
السيارات الكهربائية من باب الحفاظ على المناخ
الدعم الحكومي الهائل دا
ساهم في نمو مبيعات السيارات الكهربائية
بمعدلات كبيرة خلال السنين الاخيرة
ولكن بالرغم من كدا السيارات المدارة بالوقود
لسه ليها نصيب الاسد من المبيعات
ومن المتوقع ان دا يستمر لعقود كمان
السيارات الكهربائية لحد النهار دا
نسبتها من اجمالي السيارات الموجودة
في العالم
بيتراوح ما بين 1 ل 3
ودي نسبة ضئيلة جدا
ودا يخليك تسال سؤال منطقي
ليه السيارات الكهربائية لسه مش موجودة
على نطاق واسع في السوق
يعني مين اللي هيكره انه بدل ما يروح
البنزينة علشان يفول
يحط الشاحن في الفيشة
وهو قاعد في بيتهم
والاجابة ببساطة هي ان جمهور المستهلكين
عنده تحفظات كتير على السيارات الكهربائية
سواء من ناحية الكفاءة او التكلفة
ولو دققنا في التحفظات دي
هنلاحظ ان كلها تقريبا لها علاقة بجزء محدد
في السيارات الكهربائية وهو البطارية
اللي هو اهم جزء في العربية اصلا
وخليني بشكل سريع الخص لك
الاسباب الرئيسية اللي بتخلي ناس كتير
تحجم عن شراء السيارات الكهربائية
في الوقت الحالي
اول حاجة هي تكلفة البطارية
بطارية الليثيوم ايون
اللي كل السيارات الكهربائية تقريبا
شغالة بيها النهار دا غالية جدا
قيمتها ممكن توصل ل 60 من تكلفة العربية
ودا من ناحية مخلي العربية سعرها عالي
بالمقارنة مع العربيات اللي بمواصفات شبيهة
اللي شغالة بالوقود
ومن ناحية تانية بيعرض المستهلك لخطر
انه لو البطارية جرى لها حاجة لاي سبب
وحب يستبدلها هيلاقي نفسه مضطر
يدفع نص تمن العربية علشان يركب
بطارية جديدة
المشكلة التانية المتعلقة بالبطارية
واللي بتضايق ناس كتير
ومخلياهم شايفين السيارات الكهربائية
خيار غير عملي بالنسبة لهم
هي الوقت اللي العربية بتحتاجه
علشان تشحن شحنة كاملة
انت لو معاك سيارة كهربائية خلينا نقول
فيها بطارية سعتها 60 كيلو واط 
فانت هتحتاج حوالي 8 ساعات
علشان تشحنها شحنة كاملة
لو البطارية فاضية
ولو هتستخدم الشحن السريع
فانت هتحتاج مش اقل من ساعة
دي مدة طويلة لما تقارنها بحالك
لو معاك سيارة شغالة بالوقود
اي حد فينا بيدخل البنزينة
وغالبا هيفول في خلال 3 4 دقايق
لو السكة سالكة وما فيش زحمة
طب هنفترض ان انت راجل صبور
وبالك طويل وعندك استعداد انك تفرش
جنب العربية
وتنام لحد ما تقوم بالسلامة
وتشحن شحنة كاملة
هنا هتقابلك مشكلة تانية
وهي ال  
او مدى القيادة
يعني بالبلدي كدا
الشحنة الواحدة هتمشينا كم كيلو
هتحتاج تشحن كل قد ايه
في المتوسط السيارة الكهربائية ممكن تمشيك
350 كيلومتر في الشحنة الواحدة
وبعدها هتحتاج تقف وتشحن تاني
على الناحية التانية
العربية اللي شغالة بالوقود اللي السعة
اللترية بتاعتها 55 لتر
التفويلة بتاعتها ممكن تمشيك حوالي
725 كيلومتر
لو كفاءتها عالية في استهلاك الوقود
يعني الضعف تقريبا
طب انت رضيت بكل المشاكل اللي فاتت دي
هل كدا مشاكل البطارية دي اتحلت
مع الاسف لا
لسه فيه المشكلة الاهم والاخطر
وهي الامان
اهم عنصر بتشتغل عليه اي شركة
سيارات محترمة
قبل السرعة والراحة وكفاءة الاستهلاك
هو الامان
بطاريات الليثيوم ايون
اللي السيارات الكهربائية شغالة بيها
بتمثل نقطة ضعف فيما يخص الامان
حوادث الاصطدام العنيفة ممكن تتسبب
في انفجارها ونشوب حرايق صعب اطفائها
وعلى فكرة مش شرط خالص ان البطارية
علشان تولع يحصل اصطدام
ممكن ببساطة يكون سبب الحريقة
عيب تصنيع
ونروح بعيد ليه
في اغسطس 2021
شركة جنرال موتورز الامريكية
استدعت كل السيارات الكهربائية بتاعتها
من طراز شيفروليه بولتس
الموجودة في السوق
لانها اكتشفت ان فيه عيوب تصنيع
في بطاريات الليثيوم ايون
اللي العربية دي شغالة بيها
وممكن تتسبب في حرايق
وبالمناسبة صحيح
اكيد انتوا فاكرين الازمة اللي سامسونغ
وقعت فيها في 2016
لما البطارية بتاعة الغالكسي نوت 7
كانت بتنفجر لوحدها
البطارية دي كانت من نوع الليثيوم ايون
وخلونا نوقف هنا شوية
نعرف ايه مشكلة البطارية دي بالضبط
او ليه معرضة دايما لخطر الانفجار
بصوا يا جماعة
بطارية الليثيوم ايون
فيها 5 مكونات رئيسية
ال 
وال 
وال  
او الالكترولايت السائل
وال 
او الفاصل
وال 
اللي هو الغلاف
المكون الاشكالي في ال 5 دول
هو ال  
او الالكترولايت السائل
ودا عبارة عن مادة سائلة او هلامية
قابليتها للاشتعال عالية جدا
المادة دي مهمتها ايه بقى
باختصار هي وسط ناقل
يعني لما البطارية تتحط في العربية مثلا
والعربية تشتغل
الايونات بتتنقل من القطب الموجب
للقطب السالب عن طريق الالكترولايت
السائل دا
والعكس بيحصل لما البطارية بتتشحن
طيب هل فيه بديل لل  
او الالكترولايت السائل
اللي عامل مشاكل دا
قال لك اه فيه
في سبتمبر 2021
شركة السيارات اليابانية تويوتا
نشرت الفيديو اللي قدامكم دا
على اليوتيوب
فيديو مدته 12 ثانية بس
السيارة اللي ظهرت في الفيديو سيارة كهربائية
المستهلك العادي او اي حد فينا
هيشوف الفيديو القصير جدا دا
غالبا اكتر حاجة هتلفت نظره
هي شكل العربية المميز جدا
بس في الحقيقة شكل العربية هو المفروض
يكون اقل حاجة تثير اهتمامك
اهم جزء في الفيديو دا هما اول 3 ثواني فيه
وتحديدا اللقطة اللي بنلاقي مكتوب فيها
على جنب العربية العبارة اللي بتقول
 
مشغلة ببطارية حالة صلبة
اللقطة دي كانت غالبا رسالة لشركات
السيارات العالمية المنافسة لتويوتا
لانهم هما اكتر ناس هيفهموا معنى
ودلالة العبارة دي
باختصار تويوتا بتقول لهم العربية اللي انتوا
شايفينها بتجري زي الرهوان دي
مش شغالة ببطارية ليثيوم ايون
وانما شغالة ب 
او بطارية حالة صلبة
طيب هل فيه فرق بين الاتنين
طبعا فيه
يعني على مستوى التركيب الكيمائي
البطارية دي ما فيهاش الكترولايت سائل
هي شغالة بال  
او الكترولايت صلب
ومن هنا جه اسم بطارية الحالة الصلبة
المهم الالكترولايت الصلب دا ممكن يكون
من مواد صلبة زي الزجاج او السراميك
التبديلة دي من الالكترولايت السائل
للالكترولايت الصلب
لها مفعول السحر على كفاءة وامان البطارية
حجم البطارية ووزنها بيقل
وبتاخد مساحة اقل في هيكل السيارة
وقدرتها بتزيد وبالتبعية مدى القيادة بتاعتها
وشحنها بيبقى اسرع
وفي نفس الوقت بتحتفظ لفترة طويلة
بقدرتها على اعادة الشحن
في نهاية 2020 تويوتا اعلنت عن نموذج
اولي من بطارية الحالة الصلبة
مواصفاتها كالتالي
الشحنة الواحدة للبطارية تمشيك 500 كيلومتر
والبطارية بتتشحن بالكامل في خلال 10 دقايق
دا ممكن يفهمك ليه فيه سباق عالمي
غير مسبوق على تطوير البطارية دي
تويوتا لحد النهار دا هي اللي متصدرة
وسابقة الكل
على الاقل وفقا لمقياس براءات الاختراع
في الفترة ما بين سنة 20
ومارس 2022
تويوتا جات في مقدمة اكبر الشركات العالمية
اللي معاها براءات اختراع
في مجال تطوير بطاريات الحالة الصلبة
بنتكلم على 1331 براءة اختراع
بعدها بفارق كبير باناسونيك اليابانية
ب 445 براءة اختراع
بعدها اديميتسو كوسان اليابانية
ب 272 براءة اختراع
وبالمناسبة تويوتا وباناسونيك كانوا عملوا
مع بعض مشروع مشترك في 2020
لتطوير بطاريات الحالة الصلبة
المهم امريكا واوروبا مش بعاد عن القصة دي
كوانتام سكيب شركة امريكية ناشئة
شغالة على تطوير بطاريات الحالة الصلبة برضو
الشركة دي في 2021
نجحت في تطوير نموذج اولي
من بطارية الحالة الصلبة
عمل نتايج مذهلة في الاختبارات
البطارية المكونة من خلايا من 10 طبقات
والمعمولة علشان تشتغل في سيارة كهربائية
نجحت في انها تحتفظ باكتر من 80
من قدرتها على الشحن بعد 800 دورة شحن
مش عارف تعرفوا وللا لا
بس البطاريات بشكل عام
مع مرور الزمن وكتر الشحن
 سعة التخزين بتاعتها بتقل
احتفاظ بطارية الحالة الصلبة باكتر من
80 من سعة التخزين بعد 800 دورة شحن
السيارة غالبا مشيت فيهم 386 الف كيلومتر
شيء مذهل ما بيحصلش حاليا
في ديسمبر اللي فات
كوانتوم سكيب بعتت دفعة جديدة
من بطاريات الحالة الصلبة اللي طورتها
لشركات السيارات الكهربائية اللي تبعها
علشان تجربها داخليا
والبطارية الجديدة مكونة من خلايا
من 24 طبقة
يعني اكثر تطورا من النموذج بتاع 2021
مين بقى اللي بيستثمر في كوانتوم سكيب
عملاق السيارات الالماني فلوكس فاغن
والملياردير الامريكي بيل غيتس
شركات السيارات الامريكية هي كمان
من جهتها مش ساكتة
جنرال موتورز بتستثمر في 
وفورد بتستثمر في  
وهي نفس الشركة اللي بي ام دبليو
وهيونداي بيستثمروا فيها
مرسيدس هي كمان راحت تتعاون مع
 التايوانية
علشان تطور بطارية الحالة الصلبة
مئات الملايين من الدولارات بتضخ في تطوير
بطاريات الحالة الصلبة
والهدف هو الوصول للمعادلة السحرية
لصناعة البطارية دي بشكل تجاري
واستخدامها في السيارات الكهربائية
على فكرة بطاريات الحالة الصلبة
كفكرة وكتنفيذ
موجودة في السوق من زمان
ولكنها موجودة على نطاق ضيق جدا
الشكل اللي موجودة به حاليا البطارية دي
فيه مشكلتين
اولا حجمها صغير جدا وكثافة الطاقة
بتاعتها قليلة
وثانيا ما فيش امكانية لاعادة شحنها
علشان كدا بتستخدم في الاجهزة الالكترونية
الصغيرة زي ال 
او منظم ضربات القلب
اللي شركات السيارات بقى بتحاول تعمله حاليا
هي انها عاوزة تصنع نموذج اكبر
من البطارية دي
كثافة الطاقة بتاعتها كبيرة بحيث تشغل سيارة
وتمشيها لمسافات طويلة
وفي نفس الوقت ينفع انها تتشحن تاني
البطارية دي لسه في مرحلة التجارب
وبعيدة عن الوصول لمرحلة الانتاج التجاري
خصوصا وان تكلفتها حاليا بتقترب من
100 الف دولار للنسخة الواحدة
لكن في ظل اصرار وتسابق الشركات العالمية
تكنولوجيا البطاريات دي من المتوقع انها تكون
جزء من السوق في النص التاني
من العقد الحالي
وتحديدا بداية من 2025 وانت طالع
حد يسالني طب وهي تسلا وصاحبها
ايلون ماسك فين من الحوار دا
في الحقيقة تسلا لحد اللحظة الحالية
متجاهلة موضوع بطاريات الحالة الصلبة
ومركزة على تطوير كفاءة بطاريات
الليثيوم ايون اللي سياراتها شغالة بيها حاليا
التجاهل دا هيستمر لحد امتى
الله اعلم
انا كدا خلصت كلامي
وكالعادة عندي سؤال لحضراتكم
برايك هل بطاريات الحالة الصلبة
ممكن تشكل تهديد حقيقي لمستقبل النفط
هتابع اجاباتكم في التعليقات
وفي النهاية يا ريت لو عجبتكم الحلقة دي
وحابين تشوفونا تاني
اشتركوا في القناة
واستنونا في حلقات جديدة باذن الله
سلام
