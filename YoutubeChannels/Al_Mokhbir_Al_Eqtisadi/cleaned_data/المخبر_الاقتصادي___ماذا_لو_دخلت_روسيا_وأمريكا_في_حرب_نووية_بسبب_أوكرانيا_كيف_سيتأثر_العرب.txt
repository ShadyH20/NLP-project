لا يمكن لاي طرف كسب حرب نووية
ولا يجب خوض تلك الحرب ابدا
العبارة اللي فاتت دي اتذكرت اول مرة
سنة 1985 في البيان المشترك الصادر
عن الرئيس الامريكي السابق رونالد ريغان
والرئيس السابق للاتحاد السوفييتي
ميخائيل غورباتشوف
وبعدها بحوالي 36 سنة
وتحديدا في يونيو 2021
الرئيس الامريكي جو بايدن ونظيره الروسي
فلاديمير بوتين
وهما قاعدين مع بعض في قمة مشتركة
في جنيف
ذكروا نفس العبارة واكدوا عليها
الامريكان والروس في عز اختلافهم
كانوا متفقين على انه ما ينفعش حد فيهم
يلعب بالنووي
لان الضرب بالنووي ما فيهوش هزار
وعواقب الحرب دي لو حصلت حتدمر الكل
لاي درجة بوتين وبايدن
مؤمنين بالكلام دا
دا سؤال بدا يظهر بقوة خلال الساعات الاخيرة
من تصاعد وتيرة الاحداث في اوكرانيا
والكلام عن احتمال نشوب صراع نووي
في 21 سبتمبر 2022
الرئيس الروسي فلاديمير بوتين
امر الجيش الروسي انه يعمل تعبئة عامة
جزئية لاول مرة من ساعة الحرب العالمية التانية
وقال في خطاب تلفزيوني ما ملخصه
لو وحدة اراضينا تعرضت للتهديد
حنستخدم كل الوسائل اللي تحت ايدنا
بما في ذلك وسائل التدمير المختلفة
واللي بعضها احدث من اللي موجود
عند دول حلف الناتو
طبعا هو يقصد هنا الاسلحة النووية
في نفس اليوم بايدن كان بيخطب
في الامم المتحدة
في اللحظة الاخيرة تم تعديل الخطاب بتاعه
بحيث يتضمن رد على تصريحات بوتين
وفي الخطاب بايدن هاجم بوتن بسبب
تصريحاته بخصوص الاسلحة النووية
فهل ممكن تحصل فعلا حرب نووية
بين روسيا وامريكا
دا سؤال مهم جدا
لكن فيه اسئلة اهم منه
والاسئلة دي بتقول
هي الحرب النووية دي لو حصلت حيكون
شكلها ايه وتاثيراتها عاملة ازاي
هل احنا كناس عايشة في الشرق
بعيدا عن العوق والضرب اللي بيحصل
في الغرب
حنكون في مامن من الحرب دي
ازاي الحرب النووية دي ممكن تؤثر
على الاقتصاد والحياة بشكل عام
هل حنلاقي ناكل ساعتها
والسؤال الاهم بقى
هو احنا حنعيش اصلا علشان نشوف ايه
اللي حيحصل بعد الحرب النووية
بين روسيا وامريكا
دا جزء من اللي حندردش فيه مع بعض
في حلقة النهار دا
انا اشرف ابراهيم ودا المخبر الاقتصادي
فيه مبدا عسكري واستراتيجي مستقر
بقى له سنين في ما يخص
الحرب النووية اسمه
  
او التدمير المتبادل المؤكد
المبدا دا قايم على فكرة بسيطة جدا
وهي ان كل طرف من اطراف اي حرب
عنده الاسلحة الهجومية اللي تقدر تتفوق
على القدرات الدفاعية بتاعة الطرف الاخر
يعني مثلا امريكا عندها اسلحة هجومية
تقدر تتفوق على الدفاعات الروسية
والروس عندهم اسلحة تتفوق على منظومات
الدفاع الامريكية
تفوق الاسلحة الهجومية على الدفاعات
لما يكون موجود عند الجانبين بيعمل نوع
من انواع الردع للطرفين
لانك لو عارف اني اقدر اضربك زي ما
حتضربني والعكس
كل واحد فينا حيحترم نفسه وما حدش
حيقرب من التاني
طب هل ممكن الرئيس الروسي
فلاديمير بوتين مثلا تروح منه خالص
فلاديمير بوتين مثلا تروح منه خالص
ويقرر انه يضرب الامريكان بالنووي
رغم علمه انه هم كمان عندهم القدرة
على ضرب بلاده باسلحة نووية قادرة
على تجاوز الدفاعات الروسية
بحسب دراسة نشرتها جامعة كولورادو
الامريكية سنة 1986 تحت عنوان
عواقب الحرب النووية
منظور اقتصادي واجتماعي
الروس قبل ما حيضربوا الولايات المتحدة
بالنووي
غالبا حيعملوا عملية اخلاء كبيرة جدا للسكان
من المدن الكبرى والتجمعات السكانية
القريبة من المناطق الصناعية
اللي بنسبة كبيرة الامريكان حيستهدفوها
في ردهم الانتقامي على الضربة النووية الروسية
والكل حيدخل الملاجئ
لكن عملية اخلاء ضخمة شبه دي
حتاخد من 3 ل 5 ايام في افضل الاحوال
ووكالة الاستخبارات الامريكية من خلال
عملائها في روسيا حتاخد خبر بها من لحظة
بدايتها على الاقل
ودا حيدي الامريكان مؤشر على ان الروس
بيفكروا في شن ضربة نووية عليهم
في الحالة دي الدراسة بتقول ان الامريكان
ساعتها قدامهم حلين غالبا
يا اما يشنوا ضربة نووية استباقية
ضد الروس
يا اما يستفيدوا من المهلة اللي بتوفرها
انشطة الاخلاء الروسية ويروحوا هم كمان
يعملوا عملية اخلاء للمواطنين بتوعهم بسرعة
ولكن في النهاية واقعيا تنظيم عملية اخلاء
ضخمة زي دي بشكل منظم
شيء صعب جدا على الطرفين
طب دا معناه ايه
معناه ان لو حصل حرب نووية في اي وقت
بين الطرفين فبالتاكيد الحرب دي حتبدا
بشكل مفاجئ والناس قاعدة في بيوتها عادي
بشكل مفاجئ والناس قاعدة في بيوتها عادي
وبالتالي لما نيجي نحاول نتوقع حجم الخساير
البشرية او الاقتصادية في السياق دا
لازم نتعامل على انه مش حيحصل اخلاء
مسبق ولا حاجة
باختصار ما حدش من الطرفين حيلحق يستخبى
ولا حيكون عند حد فرصة انه ياخد
اجراءات وقائية
طب الضربة دي لو حصلت حيكون شكلها ايه
قبل ما اجاوب على السؤال دا حابب بس
اوضح حاجة مهمة
وهي اننا حنذكر الخسائر المتوقعة في الجانب
الامريكي مش الروسي
ودا لسبب بسيط جدا وهو توافر البيانات
والدراسات اللي بتغطي النقطة دي بالنسبة
للجانب الامريكي
الامريكان بذلوا جهود كبيرة في دراسة كل
السيناريوهات المتوقعة بخصوص الحرب
النووية واحتمالاتها وتاثيراتها
ومعظم الدراسات والبيانات دي متاحة للعامة
لكن دا مش حاصل في الجانب الروسي
لكن بشكل عام تقدر تتوقع انه لو كانت الضربة
النووية متبادلة وهي قطعا حتكون كدا
فغالبا الخسائر الروسية حتكون اضعاف
الخساير الامريكية
وقدرة الامريكيين على تحمل تبعات الحرب
واعادة اعمار اقتصادهم حتكون اعلى من
قدرة الروس
المهم سنة 1976 الامريكان من خلال
وكالة ادارة الطوارئ الفدرالية عملوا
حاجة اسمها
 2
او برنامج نقل الازمات 2
والمعروف اختصارا باسم
2
والبرنامج دا عبارة عن محاكاة لحرب نووية
افتراضية بين الولايات المتحدة
والاتحاد السوفييتي
في السيناريو دا الامريكان افترضوا
ان الروس حيضربوهم ب 6559 ميغاطن
من المتفجرات النووية
ولو ما فيش تحذير مسبق للضربة دي
فهي ممكن تموت 125 مليون واحد
حيكونوا موجودين في منطقة كل بوصة
مربعة فيها حتتعرض ل 2 رطل
من المتفجرات النووية
الامريكان برضو افترضوا ان الروس حيضربوا
843 راس حربي من عيار 1 طن متري
كل راس من دول حتعمل انفجار ارضي
حيتسبب في حفرة قطرها 305 متر
وعمقها حوالي 61 متر
دا غير ان كل المباني الموجودة في نطاق
واحد كيلومتر من نقطة التفجير
حتتساوى بالارض
وفي النطاق من 27 كيلومتر ل 43 كيلومتر
مش حيفضل من المباني غير هياكلها الاساسية
طب دا معناه ايه
انه حيكون فيه خسائر مادية وبشرية
ما لهاش حصر
والخسائر دي بشكل كبير حتتجاوز المنطقة
المضروبة بالنووي
النهار دا اغلبية السكان في العالم
مش في امريكا بس
عايشين يا اما في المناطق الحضرية
يا اما بالقرب منها
وهي نفس المناطق اللي بتتركز فيها معظم
الانشطة الصناعية
لو المراكز دي اتضربت بالنووي
فالقطاعات الرئيسية اللي بتشكل الاقتصاد
حتدمر
سلاسل التوريد في البلد حتنهار
والشركات والمؤسسات التعليمية حتتقفل
والاخطر من كدا هو ان المستشفيات اللي غالبا
بتكون متمركزة في المناطق الحضرية حتدمر
ودا معناه ان الانفجار النووي مش بس
حيموت الناس وانما كمان حيحرم اللي عايشين
منهم من الرعاية الصحية
دا غير ان الضربة النووية حتعمل حالة
من الاضطراب وانعدام النظام في البلد
على سبيل المثال
تضرر المباني الحكومية بسبب الضربة دي
ممكن يؤدي لتلف السجلات العامة
اللي بتحفظ حقوق المواطنين
ودا لو حصل الناس حتاكل بعض وحتتنازع
على الممتلكات في ظل عدم وجود اي اثبات
للملكية
المشكلة بقى هي انه في ظل ترابط القطاعات
الاقتصادية المختلفة
قطاع متضرر واحد ممكن يوقع باقي القطاعات
ونروح بعيد ليه
في الفيضانات اللي حصلت في مومباي
في الهند في 2005
شبكات المحمول انهارت بسبب انهيار انظمة
النقل في المدينة
طب ايه علاقة دا بدا
باختصار ابراج المحمول او الجوال هناك
كانت بتشتغل بمولدات ديزل بتحتاج
انها تتفول كل ساعتين
انظمة النقل في المدينة لما باظت الشركات
عجزت عن انها توصل الديزل للمولدات
وبالتالي الابراج وقفت والشبكة عطلت
بس عارفين ايه الاخطر من انهيار
شبكة المحمول
وقوع شبكة الكهربا
تقريبا معظم القطاعات الحيوية في
كل الدول بتعتمد على الكهربا
في اغسطس 2003 لما حصل انقطاع مفاجئ
في الكهربا في شرق الولايات المتحدة
واجزاء من كندا
حجم الخساير اللي تسبب فيها الانقطاع دا
وصل ل 10 مليار دولار
تخيل بقى حجم الخساير المتوقعة لو حصل
هجوم نووي تسبب في خروج معظم محطات
الكهربا في البلد من الخدمة
لو بصينا بس على تداعيات انقطاع الكهربا
على القطاع المالي بس حنلاقي كارثة
عمليات التداول في البورصة حتتاثر
وناس مش حتقدر تسحب فلوسها من مكن
ال 
وانظمة الدفع حتتعطل
والبنوك حتقفل
والوضع دا لو استمر لايام واسابيع كما
هو متوقع في سيناريو حرب نووية
النظام المالي حينهار تماما
وبالمناسبة مش هي دي الطريقة الوحيدة
اللي حيتاثر من خلالها القطاع المالي
بالضربة النووية
واحد برضو من ابرز ضحايا الحرب النووية
لو حصلت هو قطاع الاتصالات
انفجار سلاح نووي عالي القوة على ارتفاع
322 كيلومتر فوق كنساس الامريكية
حيولد نبضات كهرومغناطيسية حتؤثر
على الاتصالات مش بس في الولايات المتحدة
وانما كمان على اجزاء من كندا والمكسيك
الاتصالات في المنطقة دي حتتعطل في
نفس الوقت
لان الاشعاع الناتج عن الانفجار حينتقل
بسرعة الضوء
الاثار المتوقعة لانهيار شبكة الاتصالات
الالكترونية عالية التطور اللي بتملكها
الولايات المتحدة
ما نقدرش نحسبها
لكن كل اللي نقدر نقوله هو ان كل
القطاعات في البلد حتتاثر بوقوع شبكة
الاتصالات واول القطاعات دي هو قطاع
المال والاعمال
على سبيل المثال معظم الشركات الكبيرة في
على سبيل المثال معظم الشركات الكبيرة في
الولايات المتحدة وخصوصا شركات التكنولوجيا
عندها خطط طوارئ بتسمح لها بالتعامل
مع اي انقطاع مفاجئ في شبكة الكهربا
او الاتصالات بدون ما شغلها يتاثر او تفقد اي
او الاتصالات بدون ما شغلها يتاثر او تفقد اي
بيانات
وعادة الخطط دي بتكون قايمة على توفير
مولدات احتياطية ومرافق بديلة
لكن الخطط دي معمولة علشان تتعامل مع
حاجات بسيطة زي حريق او قفلة في الكهربا
او حتى زلزال او اي شيء من هذا القبيل
لكن الخطط دي حتنهار مع اول ضربة نووية
وخليني اديكم مثال واضح
عارفين مجلس الاحتياطي الفدرالي اللي مطلع
عيننا من اول السنة وعمال يرفع
اسعار الفايدة
الفدرالي دا عنده منشاة احتياطية مضادة
للقنابل وفيها انظمة كمبيوتر احتياطية
بتسمح له يدير النظام النقدي في امريكا منها
بس المشكلة بقى هي ان باقي القطاع
المصرفي الامريكي ما عندوش نفس
الامكانات دي
وممكن ببساطة لو حصلت حرب نووية
الاتصالات تتقطع بين الفدرالي والبنوك
وما يقدرش يؤدي مهمته الاهم
وهي ادارة المعروض النقدي في البلد
وبالتالي تحصل فوضى مالية
كل دا احنا بنتكلم على هجوم نووي شامل
لكن حتى لو كان الهجوم محدود
التبعات حتفضل كارثية
في دراسة تعملت سنة 2006
الامريكيين حاولوا يقيسوا حجم الخسائر
المتوقعة لو ميناء لونغ بيتش الموجود
على الساحل الامريكي تم استهدافه
ب 10 كيلوطن من المتفجرات النووية
خد بالك
بنتكلم على ضربة موجهة للمينا بس
مش امريكا بشكل عام
المهم بحسب الدراسة دي الضربة النووية
لميناء لونغ بيتش حتتسبب في خساير
قيمتها تريليون دولار
ليه يا عم تريليون دولار مرة واحدة
دا حتة مينا لا راح ولا جه
قال لك لونغ بيتش دا مركز شحن عالمي
وضربه جيكون له تداعيات على حركة
التجارة الدولية
دا غير ان في حالة ضرب المينا دا
باقي المواني الامريكية حتتقفل من باب
الاحتياط
ودا لو حصل حتبقى كارثة لان الواردات
والصادرات اللي بتم في الموانئ الامريكية
بتعادل 7 من حركة التجارة العالمية
طب خلاص احنا انضربنا بالنووي
واللي حصل
ايه العمل دلوقت
اول حاجة حتشغل بال صانع القرار في
اي بلد مضروبة بالنووي دا لو كان لسه عايش
هو انه ينقذ اكبر قدر ممكن من المصابين
ويمنع انتشار الامراض
جينيفر لينينغ استاذة الصحة في جامعة
هارفارد الامريكية
بتقول ان المخاطر الصحية الاكبر حتظهر
بعد الهجوم النووي مش اثنائه
لان الناس اللي قاعدة فوق بعضها في الملاجئ
المكتظة وسيئة التهوية وقدرتها ضعيفة
على معالجة النفايات حيلاقوا نفسهم في بيئة
فيها كل الظروف المناسبة لانتشار الامراض
وحتى لما يقرروا يخرجوا من الملاجئ
حيلاقوا الدنيا خراب برا
ملايين من الموتى اللي مش مدفونين
انظمة صرف صحي مدمرة
وما فيش طاقة للتبريد
وتوازن بيئي مضطرب غالبا حيعزز النمو
السريع للحشرات
الى جانب سوء التغذية وغياب الادوية
كل دا حيساهم في اضعاف الدفاعات
الفسيولوجية بتاعة الناس وبالتبعية سرعة
انتشار الامراض بينهم وموت كتير
منهم في النهاية
وهنا الانظار حتتجه للقطاع الصحي
اللي غالبا حيفقد جزء كبير من افراده ومنشاته
كنتيجة مباشرة للهجوم
بس مش دي المشكلة
المشكلة هي ان القطاع الصحي علشان يقف
على رجله ويقدر يقدم خدمة صحية معقولة
حيحتاج ان 5 قطاعات حيوية في البلد
تتعافى بسرعة لان بدونها حيكون توفير
اي قدر من الخدمة الصحية مستحيل
وحيصعب السيطرة على انتشار الامراض
والقطاعات اللي بنتكلم عليها هي البترول
والبتروكيماويات والالكترونيات
والزراعة والادوية
يعني كدا احنا علشان نضبط الصحة
محتاجين نعمل في اسرع وقت اعادة اعمار
بالاخص للقطاعات ال 5 الحرجة اللي ذكرناها
لكن اللي حيتحكم في سرعة وسهولة عملية
اعادة الاعمار دي هو حجم البنية التحتية
الاقتصادية اللي نجت من اثار الحرب النووية
وفضلت سليمة
لو جزء كبير من بنيتك التحتية فضل سليم
فدا حيعزز من قدرتك على اعادة
بناء اقتصادك بالشكل اللي يضمن توفير
حد ادنى من الرعاية الصحية وتوزيع
اكل وشرب نضيف على الناس
بحيث ان البلد على الاقل تضمن ان اللي
لسه عايش من المواطنين يفضل عايش
في مرحلة ما بعد النووي انت مش حتبقى
عاوز تبني سنغافورة
لا
دا انت غاية املك ان الناس تعيش بس
المهم دلوقت ايه احتمالية ان الامريكيين
يخرجوا من الحرب ببنية تحتية سليمة
ولو جزئيا تساعد اللي عايش منهم على البقاء
في سنة 1970
اخواتنا في معهد ستانفورد للابحاث عملوا
دراسة لصالح مكتب الدفاع المدني في
الولايات المتحدة عنوانها كان
القابلية المحتملة للتعرض للاذى التي تؤثر
على البقاء القومي
في الدراسة دي معهد ستانفورد قال لك انت
عشان تضرب امريكا بالنووي وفي نفس الوقت
تحرمها من اي فرصة للانتعاش الاقتصادي
يبقى لازم تدمر القدرات الصناعية الامريكية
الموجودة في 71 منطقة حضرية في البلد
ولكن خد بالك
المناطق دي انت علشان تدمرها حتحتاج
تشكيلة من الاسلحة النووية
بالضبط حتحتاج 500 قذيفة نووي بقدرة
1 مليون طن
ومن 200 ل 300 قذيفة بقدرة 100 كيلوطن
الارقام دي تخوف عارفين ليه
لان القدرة النووية المطلوبة لقتل اي محاولة
للانتعاش الاقتصادي بتعادل 10 بس
من الكمية اللي الامريكان توقعوا ان الروس
يضربوها عليهم في سيناريو المحاكاة
2
اللي ذكرته من شوية
لكن ما لناش دعوة
خلينا في نفسنا
دلوقت السؤال اللي بيطرح نفسه
احنا كناس عايشة في الدول العربية
او اي حد غيرنا عايش برا روسيا وامريكا
اللي ممكن في اي وقت يتحولوا لساحة
حرب نووية
ازاي قلة الادب دي لو حصلت ممكن تؤثر
علينا واحنا قاعدين على المصطبة بنتفرج
ودا في الحقيقة سؤال اجابته تغم
وانا يمكن في الحقيقة مش بحب انقل لكم
اي اخبار سيئة زي ما انتم عارفين
لكن تقدروا تعتبروا الخبر اللي جاي دا استثناء
في اغسطس اللي فات باحثين محترمين
في علوم البيئة والمناخ من جامعة روتجرز
البحثية في امريكا
نشروا دراسة قلبت الدنيا تحت عنوان
انعدام الامن الغذائي العالمي والمجاعة الناتجين
عن انخفاض المحاصيل ومصايد الاسماك
البحرية والانتاج البحري بسبب الاضطرابات
المناخية الناتجة عن انتشار السخام في
الحرب النووية
انا حمسك نفسي ومش حعلق على العنوان
القصير جدا دا وحدخل في الموضوع
على طول
بص يا سيدي
الاتنين الباحثين اللي عملوا الدراسة دي
بيفترضوا سيناريوهين اتنين للحرب النووية
السيناريو الاول هو حرب نووية بين
باكستان والهند
حيضربوا فيها على بعض 500 راس نووية
سعة الواحدة 100 كيلوطن
والسيناريو التاني بيفترض حرب نووية بين
روسيا وامريكا
حيضربوا على بعض فيها 4400 قذيفة نووية
سعة 100 كيلوطن
كل حرب فيهم حتستمر لاسبوع واحد
الحرب بين باكستان والهند حتتسبب في موت
27 مليون بني ادم بشكل مباشر
بالاضافة ل 2 مليار بني ادم حيموتوا بعدين
بسبب الجوع
اما الحرب النووية بين امريكا وروسيا
فحتموت 360 مليون بني ادم فورا
وفوقهم 5 مليار حيموتوا من الجوع
الله يبشركم بالخير
طب بس عاوزين نفهم قبل ما نموت
الاتنين مليار او ال 5 مليار اللي حيموتوا
من الجوع دول
حيموتوا ازاي
او حيجوعوا ليه اصلا
علشان على الاقل نموت واحنا فاهمين
قال لك لو خدنا الحرب بين روسيا وامريكا
كمثال
فالدولتين دول واللي بيمتلكوا مع بعض اكتر
من 90 من الترسانة النووية العالمية
الحرب النووية ما بينهم غالبا حتسبب في
اطلاق 150 تيراغرام او 3306 مليار رطل
من السخام في الجو
للي ما يعرفش منكم
السخام عبارة عن جسيمات كربونية متناهية
الصغر بتطير في الجو
عارفين الهباب الاسود اللي بيطلع من الولعة
او النار لو مولعين في خشب مثلا او فحم
دا هو السخام
كمية السخام الرهيبة دي واللي حتنتج عن
الحرب النووية حتطلع في الغلاف الجوي
وتحديدا في الطبقة الجوية العليا او المعروفة
باسم الستراتوسفير وحتحجب جزء كبير
من اشعة الشمس عن الارض ودا حيؤدي
لانخفاض درجة الحرارة على الكوكب
بنسب كبيرة
يعني في حالة حرب روسيا وامريكا
درجة الحرارة ممكن تنخفض باكتر
من 58 فهرنهايت
انخفاض درجات الحرارة بالنسبة الضخمة دي
حيتسبب في تدمير محاصيل زراعية بنحصل
منها على 90 من احتياجاتنا
من السعرات الحرارية في خلال فترة تتراوح
ما بين 3 ل 4 سنين من انطلاق الحرب
الانخفاض الكبير دا في المحاصيل حيترجم
في صورة موت 75 من سكان العالم
في خلال سنتين
كل دا بسبب السخام
ومش بس كدا
الدراسة كمان بتقول لك حتى لو قررنا ناكل
اكل الحيوانات مش حنعرف نسد جوعنا
ماشي يا سيدي شكرا
رجعوا وقالوا في الدراسة اللطيفة جدا دي
مش بس كدا
خد بالك ان لو حصل اضطرابات في الانتاج
الزراعي معظم الدول حتلجا فورا لفرض
حظر على صادراتها من الغذاء من باب
ان سكانها اولى باللقمة من الغريب
واكتر الدول اللي حتضرر بالحركة النص كم دي
هي دول الشرق الاوسط اللي امنها الغذائي
مضروب بالجذمة اصلا
انا كدا خلصت كلامي
وفي الحقيقة انا حاسس مش متاكد
اني غميتكم او قلت لكم اخبار مش حلوة
ودا محسسني بالذنب بالامانة
علشان كدا حابب اديكم حتة امل كدا
في الاخر
اغلب المراقبين والخبراء العسكريين
بيرجحوا ان روسيا لو قررت تستخدم النووي
في حربها في اوكرانيا فهي غالبا حتستخدم
اسلحة نووية تكتيكية
في حاجة اسمها اسلحة نووية استراتيجية
ودي هي القنابل الكبيرة اللي ممكن تدمر
مدن ودول باكملها
وفيه حاجة اسمها اسلحة نووية تكتيكية
ودي غالبا بيكون تاثيرها محدود جدا
بتستخدم مثلا في استهداف منشاة
او تجمع عسكري
لحد النهار دا الكلام كله على انه الروس
غالبا لو حيضربوا نووي حيستخدموا القنابل
التكتيكية
لكن برضو ارجع واقول لك انه يظل
فيه احتمال ان الامور تخرج عن نطاق السيطرة
وبدافع الخوف
الروس وحلف الناتو بزعامة الامريكان
ممكن يتورطوا في حرب نووية يستخدموا
فيها القنابل الاستراتيجية
وبالتالي ما فيش امل ولا حاجة
كله رايح
انا كدا خلصت كلامي بجد
وكالعادة عندي سؤال لحضراتكم
برايك هل تهديد الرئيس الروسي باستخدام
السلاح النووي ممكن يجبر اوكرانيا
وحلفاءها في الناتو على الجلوس
على طاولة المفاوضات والاستماع لمطالبه
وللا بالنسبة لهم دا تهديد فشنك
في النهاية يا ريت لو عجبتك الحلقة دي
يبقى لايك وشير
ولو حابب تشوفنا تاني اشترك في القناة
واستنانا في حلقات جديدة باذن الله
سلام
