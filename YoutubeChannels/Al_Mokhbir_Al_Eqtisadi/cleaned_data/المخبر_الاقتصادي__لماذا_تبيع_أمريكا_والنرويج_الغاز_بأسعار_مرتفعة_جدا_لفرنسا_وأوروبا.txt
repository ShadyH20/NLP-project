في 6 اكتوبر 2022
الرئيس الفرنسي ايمانويل ماكرون كان قاعد
في وسط مجموعة من رجال الاعمال
في العاصمة الفرنسية باريس
فالناس المحترمة اللي قاعدة ادوا له المايك
علشان يقول كلمتين
وكويس انهم ادوا له المايك
لانه لما مسكه قال شوية تصريحات
ملفتة جدا للنظر
بيعاتب فيها الصحاب اللي مش جدعان
ماكرون قال
انا في البداية احب امسي وابعت سلامي
لحبايبنا في امريكا والنرويج اللي
وقفوا جنبنا وزودونا بالطاقة والغاز
بعدما الروس عملوا الغلط معانا
بس معلش انا لي عتاب صغير عليكم
بقى يا عالم يا ضلالية ينفع تبيعوا لنا
الغاز ب 4 اضعاف السعر اللي انتوا
بتبيعوا بيه للصناعة بتاعتكم
الوضع دا ما ينفعش يستمر كتير
يعني الصاحب اللي بحق ما يعملش
في صاحبه كدا
وفي الحقيقة مش ماكرون لوحده اللي زعلان
انه بيدفع اسعار كبيرة في الغاز الطبيعي
خصوصا الغاز اللي بيستوردوه من بلد اوروبي
زي النرويج
النهار دا اكتر من نص دول الاتحاد الاوروبي
بيدعوا الفقر ومش عاوزين يشتروا
الغاز الطبيعي بسعر السوق
امال عاوزين ايه
عاوزين يحطوا سقف سعري للغاز الطبيعي
والسقف دا بالتاكيد هيكون اقل بكتير من سعر
السوق اللي بالنسبة لدول كتير منهم
خراب بيوت
طب فين قواعد السوق الحرة يا جماعة
قال لك معلش تنزل المرة دي
احنا بيوتنا هتتخرب
الالمان بيعارضوا الاقتراح دا وشايفين
انه اقتراح غبي هيزود الازمة في اوروبا
مش هيحلها
والفرنسيين على الناحية التانية بيقولوا
للمستشار الالماني ما انت عليك بايه
ما انت على قلبك فلوس قد كدا
بس مش دا المهم
الشيء اللافت للنظر هو ان ماكرون
وزمايله اللي بيدعموا فكرة فرض سقف
سعري للغاز الطبيعي مركزين اوي
على النرويج اللي بقت النهار دا اكبر مورد
للغاز الطبيعي في اوروبا
ودا يثير التساؤلات التالية
ليه بيتشطروا على النرويج
وبعدين الاوروبيين عاوزين ايه بالضبط
يعني ايه هي تفاصيل خطة سقف الاسعار
بتاعتهم
وهل هيعرفوا يجبروا النرويج على الالتزام بيها
وايه هي دوافع المانيا في رفض الخطة دي
وهل الالمان عندهم حل بديل
والسؤال الاهم بقى
ايه هو موقف النرويجيين من الكلام دا
هل هيفتحوها جمعية خيرية ويبيعوا
الغاز بالرخيص لفرنسا واللي معاها
دا جزء من اللي هندردش فيه مع بعض
في حلقة النهار دا
انا اشرف ابراهيم ودا المخبر الاقتصادي
من حوالي سنة وتحديدا في اكتوبر 2021
المفوضية الاوروبية في الاتحاد الاوروبي
نشرت استراتجيتها لمنطقة القطب الشمالي
واللي قالت فيها انها هتسعى لفرض حظر
على انشطة التنقيب عن النفط والغاز
في القطب الشمالي علشان تحمي المنطقة
من اثار تغير المناخ
الكلام هنا كان لدول كتير ابرزها النرويج
اللي ليها انشطة تنقيب عن النفط والغاز
في القطب الشمالي
في الحقيقة المسؤولين والدبلوماسيين
في الاتحاد الاوروبي قعدوا طول 2021
ينصحوا النرويجيين ويدوهم محاضرات حوالين
مخاطر التنقيب في القطب الشمالي وازاي
النرويج لازم تحجم عملياتها هناك
ما عداش كام شهر يا سيدي
والوضع يتقلب 180 درجة وروسيا اللي بتعتبر
اكبر مورد للنفط والغاز في القارة
تدخل اوكرانيا
وساعتها دول الاتحاد الاوروبي خدت احلى
يو تيرن ولفت ورجعت للنرويج تترجاها
انها تزودها باكبر قدر ممكن من امدادات
النفط والغاز
وتحاول تزود انتاجها باي شكل
في يونيو 2022 دول الاتحاد الاوروبي
وقعت اتفاقية مع النرويج اللي هي مش
عضو في الاتحاد بالمناسبة
هيصدر بموجبها النرويجيين كميات اكبر
من الغاز لاوروبا
ودا بعدما الروس بدؤوا يقطعوا الغاز
بالفعل عن بعض اعضاء الاتحاد زي
بولندا وهولندا
المهم النرويجيين ما كدبوش خبر وعملوا
الصح مع الاوروبيين
وقرروا رفع انتاجهم من الغاز بنسبة 8
في 2021 انتجوا 115 مليار متر مكعب
قالوا السنة دي هننتج 122 مليار متر مكعب
حلو الكلام دا
قبل الحرب ما تبدا الروس كانوا
بيبيعوا للاوروبيين 40 من احتياجاتهم
من الغاز
والنرويجيين كانوا وراهم على طول
كتاني اكبر مورد غاز للقارة بحوالي 20
من امدادات القارة
لكن الوضع دا اختلف دلوقت
النهار دا النرويج هي اكبر مورد للغاز
في اوروبا بعدها الروس
النرويجيين طبعا ما ملوش الفجوة اللي تركها
الغاز الروسي في اوروبا بالكامل
ولكنهم على الاقل عملوا اللي عليهم
وخففوا حدة الازمة شوية
النرويج طبعا استفادت من الارتفاعات الجنونية
اللي حصلت في اسعار النفط والغاز
السنة دي وتحديدا من بداية الحرب بين
روسيا واوكرانيا
وزارة المالية النرويجية في المسودة
اللي اعدتها لميزانية سنة 2023 توقعت
ان ايرادات البلد من النفط والغاز
السنة الجاية اللي هي 2023 هتوصل
ل 13 تريليون كورونة نرويجية
او 1285 مليار دولار
ووضحت ان ايرادات النفط والغاز في 2022
هتوصل ل 12 تريليون كورونة تقريبا
او 109 مليارات دولار
ودا بالمقارنة مع 288 مليار كورونة
او 27 مليار دولار تقريبا السنة اللي فاتت
اللي هي 2021
يعني النرويجيين هيحققوا السنة دي
والسنة الجاية ايرادات من النفط والغاز
تقترب من 4 اضعاف ايراداتهم
السنة اللي فاتت
حلال عليهم
هم في النهاية بيبيعوا بسعر السوق
ولكن دا مش عاجب بعض الاوروبيين
بعض الدول الاوروبية اللي مستكترة
على النرويج المكاسب اللي بتحققها نتيجة
ارتفاع اسعار الطاقة وبالاخص الغاز الطبيعي
عاوزة النرويجيين يبيعوا الغاز بتاعهم
باسعار اقل من سعر السوق
في مايو اللي فات رئيس الوزراء البولندي
ماتيوز مورافيكي طلع وقال شوية تصريحات
مثيرة جدا للاهتمام
الراجل كان قاعد في وسط شوية شباب بولندي
فواحد منهم ساله حوالين سياسة حكومته
في حل ازمة الطاقة اللي البلد
بتعاني منها
المهم مورافيكي في اجابته على السؤال دا قال
هو احنا لازم ندفع للنرويج اموال ضخمة
مقابل الغاز اللي بناخده منهم
الناس دي احنا بندفع لها في الغاز 4
و5 اضعاف السعر اللي كنا بندفعه قبل سنة
دا مش عدل
طب ايه الحل يا عبقري
قال لك النرويجيين لازم يقسموا معانا
الفلوس الرهيبة اللي بيكسبوها دي
النرويج دي بلد فيها 5 مليون بني ادم
ال 5 مليون دول بيكسبوا لوحدهم 100
مليار يورو ازاي
دا مش عدل والفلوس دي لازم تتقسم
وبلد زي اوكرانيا لازم تاخد لها شوية
هم النرويجيين هيعملوا ايه بالفلوس دي كلها
طبعا النرويج دي لو مش دولة
لو جمعية خيرية اسمها الوفاء والامل
مش هتعمل اللي مستر مورافيكي بيحكي
فيه دا
ما احنا يا نمشيها راسمالية على طول الخط
واللي عاوز حاجة يدفع تمنها واللي
معهوش ما يلزموش
يا نمشيها اشتراكية وتبقى جمعية ونشيل
بعض في المكسب والخسارة
لكن هنمشي على سطر ونسيب سطر
دا ما ينفعش
هنبقى عاملين زي اللي بينقي البسطرمة
من البيض
بس ما علينا
حابب بس اوضح لكم حاجة
رئيس وزراء بولندا اللي قال الكلام دا
هو نفس الشخص اللي كان بيصرخ لما
الروس من خلال شركتهم غاز بروم قطعوا
عن بلده الغاز في ابريل اللي فات
وكان واقع ساعتها في عرض النرويجيين
علشان يكملوا خط غاز البلطيق اللي بينقل
الغاز من الحقول النرويجية لبولندا
واللي النرويجيين شغلوه فعلا في اواخر
سبتمبر اللي فات
المهم في الوقت اللي مورافيكي قال فيه
التصريحات دي كان كلامه نشاز وما حدش
من اوروبا الراسمالية جدا كان متفق معاه
وناس كتير اتريقت على تصريحاته
لكن الايام تلف ونلاقي اكتر من نص دول
الاتحاد الاوروبي بتدعم اقتراح شبيه
وعاوزة النرويج وغيرها من منتجي الغاز يحسوا
بيها ويعطفوا عليها ويبيعوا لها الغاز بسعر قليل
ومش لازم تكسب كتير
في اواخر سبتمبر اللي فات 15 دولة
من الدول الاعضاء في الاتحاد الاوروبي بعتوا
للمفوضية الاوروبية اللي هي الجهة التنفيذية
في الكتلة الاوروبية رسالة مشتركة بيقولوا
فيها ان الاتحاد لازم يتفق على فرض
سقف سعري لوارداته من الغاز الطبيعي
علشان يسيطر على سعره وبالتبعية
على معدلات التضخم اللي متاثرة بيه
بنسبة كبيرة
مين بقى اللي بعت الرسالة دي
خد عندك
فرنسا وايطاليا وبلجيكا وبلغاريا وكرواتيا
واليونان ولاتفيا وليتوانيا ومالطا
والبرتغال ورومانيا وسلوفاكيا وسلوفينيا
واسبانيا وطبعا بولندا اللي عاوزة تقعد
مع النرويج تقسم المكسب
المهم الفكرة اللي بيروج ليها ال 15 دولة
المحترمين بسيطة جدا
احنا كدول اتحاد اوروبي هنتفق
مع بعض ما حدش هيشتري غاز لوحده
احنا هنقف ايد واحدة في وش الموردين
اللي زي النرويج وهنقول لهم احنا مع بعض
بيعة واحدة
شروة واحدة
يا اما توافقوا على فرض سقف لسعر
الغاز ما تبيعوش لينا بازيد منه بغض النظر
عن سعر السوق
يا اما هنشتري من غيركم
يعني مثلا لو اتفقنا ان السقف هو 4 دولار
لكل مليون وحدة حرارية بريطانية من الغاز
فاحنا مش هندفع اكتر من كدا سنت 1
حتى لو كان السعر السوقي للمليون وحدة
حرارية 100 دولار
ما لناش فيه
مش عاجبكم هنشتري من غيركم
طبعا الكلام اللي فات دا
احلام واماني وامال وسعاد
وهقول لك ليه
الخطة اللي الفرنسيين بيزوقوها لقدام دي
واللي الرئيس الفرنسي ايمانويل ماكرون
بيقول انه هيتكلم فيها في اجتماع مجموعة
الدول ال 7 الصناعية الكبرى في ظروف
واوضاع مختلفة عن الظروف والاوضاع الحالية
ممكن يكون ليها بعض الوجاهة
فكرة ان الاتحاد بيستغل قوته الشرائية
كتكتل اقتصادي ضخم في التفاوض على
اسعار افضل للطاقة ممكن تكون مقبولة
لكن الكلام دا ما ينفعش ابدا في السوق الحالي
اللي الدول كلها بتتخانق مع بعض فيه
على الغاز
يا راجل دا بتبقى ناقلة نفط غاز مسال
ماشية في البحر جاية من امريكا
ورايحة الصين
تقوم شركة من اوروبا تكلم الصينيين ويدفعوا
 فيها سعر اعلى من اللي دفعوه
على طول القبطان بيغير طريقه في البحر
ويودي الحمولة للي دفع فيها اعلى سعر
دا اللي بيحصل في سوق الغاز الطبيعي
في الشهور الاخيرة
وخليني اذكر لكم مثال سريع
فيه شركة غاز طبيعي صينية اسمها
  
الشركة دي شارية شحنة غاز مسال من
شركة امريكية اسمها
 
والمفروض ان الصينيين يبعتوا يوم 18 اكتوبر
ناقلة الغاز الطبيعي المسال
  
لمحطة الغاز المسال الامريكية  
الموجودة على ساحل الخليج
المفروض ان الناقلة دي تشيل شحنة الغاز
وتنقلها للساحل الشرقي للصين
ولكن الشحنة دي مش هتروح للصين
هتروح لاوروبا
باختصار مشتري من اوروبا دخل ودفع
للصينيين في الشحنة دي سعر اعلى من اللي
دفعوه وخدها منهم
تخيل بقى الصينيين هيكسبوا كام من شحنة
الغاز دي
ما بين 110 ل 130 مليون دولار
دا في شحنة واحدة
من الاخر سوق الغاز الطبيعي النهار دا
سوق مجنون
التنافس فيه شديد جدا
في سوق زي دا ما تقدرش تفرض
سقف اسعار
مستحيل
لان ببساطة المورد ايا كان هو مين
هيقو لك انا هبيع لغيرك
الزباين واقفين طوابير اصلا
رئيس وزراء لاتفيا كريسجانيس كارينز
اللي بلده واحدة من الدول ال 15 اللي بتدعم
اقتراح فرض سقف لاسعار الغاز
كان صريح جدا
الراجل بيقول محاولة فرض سقف اسعار
للغاز الطبيعي ممكن يضر او يؤثر بشكل سلبي
على امدادات القارة من الغاز ويعرضها للخطر
لو حددنا السعر ما فيش حد هيبيع
غاز لاوروبا
ودي بالمناسبة نفس وجهة نظر المانيا وهولندا
والدانمارك اللي بيعارضوا بشدة خطة فرض
سقف لسعر الغاز على الرغم من انهم متضررين
من اسعاره الجنونية الحالية
المستشار الالماني اولاف شولتز اللي بيعارض
خطة سقف الاسعار بشدة عنده فكرة بديلة
الراجل بيقول احنا بدل الفكرة الفاشلة بتاعة
سقف الاسعار دي احنا ننظم السوق شوية
يعني هنعمل ايه بالضبط يا مستر شولتز
قال لك احنا هنروح لاكبر مشتري الغاز الطبيعي
في العالم النهار دا اللي من ضمنهم مثلا دول
زي اليابان وكوريا الجنوبية
ونقول لهم يا جماعة بدل ما نزايد على بعض
في السوق ونرفع الاسعار لمستويات جنونية
احنا نرتب الامور ما بينا وبين الاسيويين
ونتفق على دا مع الموردين اللي ابرزهم
النرويج وامريكا وبعض الدول العربية
بحيث الاسعار تنزل شوية ويبقى فيه توازن بين
العرض والطلب
لكن لحد دلوقت ما حدش في الاتحاد
متحمس اوي لخطة المانيا
الالمان ماشيين في سكة والفرنسيين
ماشيين في سكة تانية
ويبقى الوضع كما هو عليه
اسعار جنونية للغاز الطبيعي
رئيس وزراء النرويج جوناس جار ستور
قال لرئيسة المفوضية الاوروبية لما كلمته
على خطة سقف الاسعار ان الخطة دي
مش هتنفع
ومش هتحل المشكلة الاساسية في اوروبا
وهي نقص الغاز
وفي تصريحات ليه في صحيفة
فيردينس غانغ النرويجية
جوناس تهرب من الاوروبيين بذكاء
وقال فيه حاجة لازم اصدقائي الاوروبيين
يفهموها وهي ان مش انا اللي ببيع الغاز
فيه شركات واخدة مننا تراخيص
هي اللي بتنتج وبتبيع الغاز
واحنا في المقابل كحكومة بناخد منها
ضرايب عالية
هم اللي بيبيعوا مش احنا
من الاخر كدا النرويجيين مش هيمشي معاهم
الكلام دا بتاع خطة سقف الاسعار
المانيا على عكس فرنسا ما عندهاش
ازمة في تحمل التكلفة المالية الباهظة الناتجة
عن ارتفاع اسعار الغاز
الالمان ناويين يقترضوا 200 مليار يورو
علشان يمولوا خطة هدفها الحد من تاثير
ارتفاع اسعار الطاقة في البلد على
المواطنين والشركات
الخطة دي كتير من الاوروبيين وعلى راسهم
الفرنسيين والبولنديين هاجموها لانها برايهم
بتدي للالمان وصناعتهم ميزة تنافسية
عليهم وبتضر بقواعد المنافسة العادلة
لكن وزير المالية الالماني كريستيان ليندنر
دافع عن الخطة وقال دي مش خطة اقتصادية
ولا هي محاولة لتحفيز الطلب المحلي
ولا هي مساعدة اقتصادية من الحكومة
ال 200 مليار يورو دول احنا بنحاول نمتص
بيهم صدمة مدمرة في الاسعار
لا اكتر ولا اقل
الاتحاد الاوروبي في النهاية هيقدر بشكل
او باخر يتاقلم مع اسعار الغاز الطبيعي المرتفعة
الغني فيهم زي المانيا هيدفع
واللي ضاربه السلك وماشي بالمسكنات زي
اليونان هيلاقي المفوضية الاوروبية تدعمه
الضحية الحقيقية بقى للاسعار الحالية لسوق
الغاز هي الدول النامية اللي ما عندهاش
القوة الشرائية اللي ممكن تخليها تنافس
الاوروبيين او الدول الاسيوية الكبيرة زي
الصين واليابان وكوريا الجنوبية على الغاز
المتاح في السوق
خد عندك مثلا باكستان
البلد دي كانت عاملة مناقصة لتوريد كميات
من الغاز الطبيعي المسال ليها لمدة 6 سنين
بداية من 2023 علشان تسيطر على
الانقطاعات المتكررة للكهربا عندها
المهم المناقصة دي اتقفلت يوم 3 اكتوبر
بدون ما اي مورد يتقدم بعرض 1
ما حدش قدم لان ما فيش حد عاوز يدخل
في عقود طويلة الاجل باسعار اقل من
الاسعار الحالية
والباكستانيين على الناحية التانية ما يقدروش
يدفعوا الاسعار المجنونة الموجودة في السوق
النهار دا
ما فيش غاز مسال تقريبا في السوق
متاح للشرا غير كميات قليلة
واللي عاوزه هيدفع فيه كتير
بس يا سيدي انا كدا خلصت كلامي
وكالعادة عندي سؤال لحضراتكم
برايك لو كانت فرنسا منتج رئيسي
للغاز الطبيعي زي وضع النرويج حاليا
هل كانت هتقف جنب الاوروبيين
وتبيع الغاز بسعر اقل من سعر السوق
زي ما هي بتطلب من النرويجيين
النهار دا
هتابع كل اجاباتكم في التعليقات
وفي النهاية يا ريت لو عجبتك الحلقة دي
وحابب تشوفنا تاني
اشترك في القناة
واستنانا في حلقات جديدة باذن الله
سلام
