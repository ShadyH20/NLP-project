جواز ما بنتجوزش
وعيال ما بنخلفش
ولو حصلت معجزة وتجوزنا بعدما كسرنا
ال 30 سنة وقررنا نخلف فهما
طفل او طفلين بالكتير
ودا اولا لان ما فيش وقت للاهتمام بعدد اكبر
من الاطفال في ظل مشاغل وصعوبة
الحياة المهنية
وثانيا بقى علشان نعرف نكفي العيال دي
ونصرف عليهم اكل وشرب وتعليم
وفسح الخ
العيل النهار دا بيتكلف الشيء الفلاني
الكام جملة اللي فاتوا دول هما اختصار للوضع
الاجتماعي والديمغرافي في دول كتير
حوالين العالم النهار دا
لحد وقت قريب كنا لما نيجي نتكلم
على المسالة السكانية كان الكلام دايما
بيبقى رايح ناحية قنبلة الزيادة السكانية
اللي هتنفجر في العالم
واللي هتسبب في مجاعات وصراع الموارد
لكن الاتجاه دا تغير السنين الاخيرة
دلوقت العالم او جزء مش قليل منه بيعاني
من مشكلة اسمها انهيار معدلات الخصوبة
طب يعني ايه الكلام دا من منظور اقتصادي
هقول لك
بص يا سيدي
انت دلوقت راجل متجوز او على وش جواز
طبعا انت راجل مؤمن وعارف ان انت وزوجتك
بعد عمر طويل ان شاء الله اكيد هتموتوا
ودا بغض النظر عن الترتيب مين فيكم
اللي هيسبق التاني
المهم في الحالة دي الجماعة بتوع الاقتصاد
هيزعلوا عليكم
لان كدا الاقتصاد خسر نفرين
النفرين دول كانوا جزء من القوة
العاملة اللي قايم عليها الانتاجية
وكانوا برضو جزء من قاعدة المستهلكين
اللي انفاقهم بيعتبر النهار دا المحرك
الاساسي للاقتصاد
امتى بقى ما حدش يزعل عليكم
لما تكونوا التزمتم بمعدل الاحلال
انتوا الاتنين لازم تخلفوا لنا نفرين مكانكم
على الاقل
اقل من طفلين توقعونا في مشكلة كبيرة جدا
لان ببساطة لو فضلنا ماشيين بمعدل خصوبة
اقل من معدل الاحلال اعدادنا هتقل
واحد هيقول لي طب وايه المشكلة اما اعدادنا
تقل
وللا معدلات الخصوبة تنهار
الازمة فين يعني
ازاي دا ممكن يؤثر عليا او على
الاقتصاد بشكل عام
السؤال دا هيحتاج ان احنا نخش في الموضوع
على طول ونبدا الحلقة بسرعة علشان
نجاوب عليه هو واسئلة تانية اهم
وقبل ما ابدا مش عارف تفتكروا وللا لا
بس انا اشرف ابراهيم
ودا المخبر الاقتصادي
في سنة 2020 سيدة كورية في اواخر العقد
الرابع من عمرها اسمها تشوي يون سيو
حملت في طفل
بمجرد ما حملها تاكد الحكومة الكورية
الجنوبية صرفت لها ما يعادل 500 دولار
امريكي كهدية من الحكومة ليها
اسمها مكافاة حمل
المكافاة دي بالمناسبة زادت ووصلت النهار دا
لما يعادل 1700 دولار بتاخدهم الست
الكورية الجنوبية في كل مرة تحمل
بس مش دا المهم
انت هنا المفروض تسال نفسك
هو ايه السبب اللي خلى الحكومة تقرر تدفع
للستات مكافات مقابل حملهم
مع ان من المفترض ان عملية الحمل والانجاب
دي نشاط طبيعي
والتكاثر بشكل عام لازم من لوازم
استمرار الحياة
والسؤال دا اجابته بسيطة جدا
باختصار مكافاة الحمل دي هي احد الحلول
اليائسة اللي لجات لها الحكومة الكورية
الجنوبية علشان تساعدها على مواجهة كارثة
وهي انهيار معدلات الخصوبة في البلد
لمستويات غير مسبوقة
في 24 اغسطس اللي فات
وكالة الاحصاءات الرسمية في كوريا والمعروفة
باسم كشفت عن بيانات
تقلق اي حد على مستقبل كوريا الجنوبية
يعني بحسب بيانات الوكالة ال  اللي هو
  
او معدل الخصوبة الكلي في كوريا الجنوبية
في سنة 2021 كان 081 طفل لكل امراة
المعدل دا ما لوش مثيل في العالم
ما فيش اسوا من كدا
يعني اليابان اللي العالم كله بيتكلم على
ازمة المواليد فيها معدل الخصوبة الكلي
فيها عامل 127 طفل لكل امراة
دا لا يزال طبعا معدل سيئ
بس انا بذكره هنا علشان ادي لك فكرة عن عمق
الازمة اللي كوريا الجنوبية واقعة فيها النهار دا
وقبل ما اكمل وعلشان تكون معايا في الصورة
وتكون واخد بالك احنا بنقيس على اي اساس
خليني اشرح لك الاول يعني ايه معدل
الخصوبة الكلي
معدل الخصوبة الكلي يا شباب هو متوسط
عدد الاطفال اللي المراة بتنجبهم خلال
سنوات الانجاب
يعني لما نقول مثلا ان معدل الخصوبة الكلي
في البلد الفلاني 3 فدا معناه ان المراة
في البلد دي بتنجب في المتوسط 3 اطفال
على مدار عمرها الانجابي
معدل الخصوبة دا بقى له حد ادنى لا يفضل
انه ينزل عنه اسمه ال  
او معدل الاحلال
معدل الاحلال دا قيمته 21 طفل لكل امراة
يعني كل 10 امراة لازم ينجبوا على الاقل
2100 طفل خلال سنوات الانجاب
دا الحد الادنى علشان تضمن استمرار الاجيال
وعدم تناقص اعداد السكان
ودا طبعا بافتراض ثبات العوامل التانية
يعني البلد ما يحصلش منها نزوح ولا يحصل
هجرة ليها
معدل الخصوبة لما يبقى اقل من
معدل الاحلال
فدا بيترجم في صورة معدل وفيات اعلى
من معدل المواليد
ودا اللي بتعاني منه كوريا الجنوبية النهار دا
معدل الخصوبة الكلي عند الكوريين
من المتوقع السنة دي انه يبقى اقل من 08
طفل لكل امراة
ودا بعدما كان عامل 453 طفل
لكل امراة سنة 1970
وهنا فيه سؤال بيطرح نفسه
ايه اللي ممكن يخلي معدل الخصوبة الكلي
سواء في كوريا الجنوبية او غيرها يبقى
اقل من طفلين
يعني ليه بقى فيه اتجاه رائج في دول كتير
ان الاب والام يبقى عندهم طفل
او طفلين بالكتير
هقول لك
في فبراير 2017 المعهد الكوري للصحة
والشؤون الاجتماعية نشر دراسة مهمة جدا
تحت عنوان
دراسة لتاريخ الانجاب المتغير في كوريا الجنوبية
المهم في الدراسة دي المعهد بيدينا نظرة عن
المحطات الرئيسية في حياة النساء الكوريات
الجنوبيات المتزوجات
بحسب الدراسة المراة الكورية الجنوبية بتدخل
الجامعة في سن 18 سنة في المتوسط
وبتقعد في التعليم لحد ما تتم 22 سنة
وبعدين تخرج تقعد تدور على شغل سنتين
في المتوسط
وتبدا تشتغل وهي عندها 24 سنة
وبعد شغل 6 سنين بتقرر انها تتجوز وهي
عندها 30 سنة
وهنا الدراسة بتؤكد ان قرار الزواج هنا
نابع من الاختيار مش من الضرورة
المهم نكمل مع الدراسة
بيقول لك يا سيدي بعد كدا ان السيدة الكورية
الجنوبية عادة بعد 16 شهر من الزواج
ساعتها بيكون عندها قرابة 315 سنة بالضبط
بعض السيدات بتكتفي بطفل واحد
لكن اللي بتقرر منهم انها تخلف طفل تاني
بتعمل كدا بعد سنتين وهي عندها
اكتر من 34 سنة
وهنا بيتوقفوا عادة عن الانجاب تاني
وفي ال 42 سنة تقريبا بعضهم بيقرر انهاء
دورة الحمل والولادة من خلال عمليات تعقيم
او بطرق تانية
وهنا خد بالك من حاجة مهمة جدا
الكلام في الدراسة دي كان عن النساء
المتزوجات بس
مش عن كل النساء في كوريا الجنوبية
لان طبعا مش كل السيدات في سن الانجاب
او سن الزواج متزوجات
ودا ياخدنا للطرف التاني من المعادلة
وهو الرجالة
في الحقيقة ازمة الخصوبة اللي الكوريين
واقعين فيها نقدر نقول انها نتيجة اجتماع
عاملين في نفس الوقت
اولا عزوف الرجال عن الزواج من ناحية
وتفضيل السيدات تاجيل الزواج لسن متقدم
شوية من ناحية تانية
الراجل بيستصعب المجهود الكبير المطلوب
منه بذله علشان يوفر الرعاية المالية والاجتماعية
للاسرة اللي بتشمل الزوجة والاولاد
والبنت على الناحية التانية حريصة على تحقيق
نجاحات مهنية معينة بسبب ادراكها لان
الزواج وبالاخص الانجاب هيقلل حظوظها
في التقدم على المستوى المهني
والنتيجة هي تاخر سن زواج الاتنين
يعني من 32 سنة تقريبا وتحديدا
سنة 1990 الشاب في كوريا كان بيتجوز
لاول مرة وهو عنده حوالي 28 سنة تقريبا
والبنت كانت بتتجوز لاول مرة وهي عندها
حوالي 25 سنة
سن الزواج لاول مرة دا فضل يزيد لحد
ما وصلنا النهار دا ان الشاب بيتجوز وهو كاسر
ال 33 سنة والبنت مقربة على ال 31 سنة
طبعا لما البنت بتتجوز في السن دا
فترة الخصوبة او العمر الانجابي ما بيكونش
فاضل فيه كتير اوي
وبالتالي امكانية انجاب عدد كبير
من الاطفال بتقل
العامل التاني بقى اللي بيلعب دور كبير في
انهيار معدل الخصوبة في كوريا الجنوبية
هو ان فيه شباب كتير مش عاوز يتجوز اصلا
وحتى اللي بيتجوزوا منهم مش شايفين
ان فيه ضرورة كبيرة لانجاب الاطفال
احنا نخلف ليه عيال او ليه نتجوز اصلا
ما نخلينا نعيش الحياة خفاف كدا
يعني بحسب تقرير صادر عن وكالة
الاحصاء الكورية سنة 2020
ما يقرب من نص الكوريين اللي في سن
المراهقة والشباب اللي في العشرينيات
شايفين انه ما فيش داعي للانجاب بعد الزواج
ومش كدا بس دا اللي شايف منهم انهم
لازم يتجوزوا اصلا في يوم من الايام ما يزيدش
عن 512
الكلام دا طبعا يخليك تستغرب
او ممكن ما تستغربش الله اعلم
ما يمكن انت يكون رايك من رايهم
ما حدش عارف
المهم خليني اشرح لك اسبابهم
في الطبيعي الناس بشكل عام في الظروف
الطبيعية بتحب انه يكون عندها اطفال
يونسوهم ويلاعبوهم
ويساعدوهم لما يكبروا ويملوا عليهم حياتهم
فيه حب فطري كدا من الاب والام تجاه الاولاد
نعمة كبيرة ربنا ما يحرم حد منها
لكن العيال دي في نفس الوقت بتصرف
فلوس كتير اوي
من قبل ما يتولدوا لحد ما يتخرجوا من الجامعة
ويبدؤوا يعتمدوا على نفسهم
انت عندك مثلا في امريكا الاسرة اللي بتنتمي
للطبقة المتوسطة بتصرف على الطفل الواحد
على مدار عمره من ساعة ولادته ولحد ما
يبقى في المدرسة الثانوية ويوصل ل17 سنة
اكتر من 310 الف دولار بحسب
مؤسسة بروكينغز
علشان كدا معظم الامريكيين بيفضلوا انجاب
ما بين طفل وطفلين
معدل الخصوبة الكلي النهار دا في امريكا
17 طفل لكل امراة
كوريا عندها نفس الازمة برضو على اشد شوية
كوريا الجنوبية يا شباب هي اغلى مكان
في العالم لتربية طفل من سن الولادة
لحد 18 سنة كنسبة من نصيب الفرد من
الناتج المحلي الاجمالي
ودا بحسب بيانات شركة جيفريز
علشان كدا السيدة المحترمة اللي اسمها
 تشوي يون سيو اللي قلت لكم في بداية
الحلقة انها اخدت من الحكومة الكورية ما يعادل
500 دولار كهدية حمل بتقول في تصريحات
لفايننشال تايمز ان لو الحكومة مفكرة
انها لما تديني ال 500 دولار دول
يبقى كدا بتشجعني اخلف تاني فدي
فكرة مضحكة
لان الفلوس دي انا صرفتها اصلا على التحاليل
والاختبارات قبل ما اوصل حتى لنص
فترة الحمل
المهم التكلفة الضخمة دي لرعاية الاطفال
بتستلزم ان الراجل يشتغل ليل نهار علشان
يوفر الدخل الكافي
ولو المراة بتشتغل غالبا هتميل لتاجيل الزواج
والحمل لاطول فترة ممكنة لان سياسات
العمل في البلد دي ما تقدرش تقول
انها داعمة للسيدات الحوامل
والحمل في حالات كتير بيعيق التقدم الوظيفي
واللي هو شيء مهم جدا بالنسبة للبعض
علشان كدا جزء كبير من الكوريين بقى
بيريح دماغه ويقول بلاش عيل او كفاية
عيل 1 او بلاها جواز اصلا
واللي بيحصل في كوريا دا مش استثناء
هي كوريا يمكن الازمة فيها شديدة شوية
لكن بقى فيه اتجاه عالمي النهار دا
للعزوف عن الزواج وتاجيل سن الزواج
ودا بيوقع معدل الخصوبة الكلي تحت معدل
الاحلال
في يناير اللي فات مثلا
مكتب الاحصاءات الوطنية في انكلترا
قال انه في 2020 ولاول مرة من سنة 1920
على الاقل
نص النساء في انكلترا وويلز يوصلوا لسن
ال 30 بدون انجاب اي طفل
ودا بحسب المكتب بسبب ارتفاع نسبة
المشاركة في سوق العمل وارتفاع مستويات
التعليم
الست في انكلترا وويلز بحسب المكتب برضو
بتولد في سن ال 31 سنة في المتوسط
مقارنة مع امهاتهم اللي كانوا بينجبوا اول
طفل ليهم في عمر ال 22 سنة
عموما خلونا نرجع لكوريا الجنوبية
نتيجة الطريقة اللي عايش بيها الشعب الكوري
هي انه بقى عندنا النهار دا معدل خصوبة
متدني جدا
هيسبب بدون مبالغة مش اضعاف الاقتصاد
وبس وانما انقراض الشعب دا اصلا
النهار دا الكوريين الجنوبيين عددهم 52 مليون
بني ادم
الناس دي عددها من المتوقع انه ينخفض
ل 38 مليون على 2070
وعلى سنة 2100 من المتوقع ان عددهم يقل
ل 24 مليون بس
يعني اقل من نص عددهم الحالي بس
انخفاض عدد السكان معناه انخفاض عدد
المشاركين في القوى العاملة
يعني في 2020 كان فيه 373 مليون شخص
في سن العمل في كوريا الجنوبية
الناس دي عددها هيقل للنص على سنة 2070
بحسب وكالة الاحصاءات الكورية
دا وضع خطير جدا بينذر بكارثة بتهدد البلد
صاحبة رابع اكبر اقتصاد في قارة اسيا
خصوصا وان فكرة تعويض النقص دا
بالمهاجرين من اي مكان بالعالم مش
من الحلول المتاحة بالنسبة للكوريين على
الاقل في الوقت الحالي
يعني مثلا المانيا وكندا وامريكا بيحلوا مشكلة
معدل الخصوبة المنخفض ونقص المتاح من
الكفاءات من خلال فتح باب الهجرة
كوريا الجنوبية على الناحية التانية مش من
الدول الجاذبة او المرحبة بالمهاجرين
وبالتالي البلد دي لو معدل الخصوبة بتاعها
فضل متدني بالشكل دا لفترة طويلة
وما طلعش فوق معدل الاحلال
الاقتصاد الكوري الجنوبي هيزعل جدا
محافظ بنك كوريا لي جو يول فاهم الكلام دا
كويس علشان كدا قال في يناير 2020
ان معدل المواليد المنخفض جدا
في كوريا بيعتبر واحد من اكبر المخاطر اللي
بتهدد اقتصاد البلد
الراجل دا عارف كويس ان انخفاض معدل
المواليد معناه انخفاض عدد القوى العاملة
وبالتبعية انخفاض الانتاجية على المدى الطويل
واللي هيترجم في صورة نشاط اقتصادي
متراجع وحصيلة ضريبية اقل
وبالتالي انفاق اقل على الرعاية الصحية
والبرامج الاجتماعية
دوامة اخرتها وحشة جدا
اليابان واقعة فيها هي والصين
وان كانت الصين مشكلتها اعمق وممكن
ابقى احكي لكم الوضع في الصين في حلقة
لوحدها لو حابين
ازاي الصين بتحاول النهار دا تقنع السكان
انهم يخلفوا اكتر ومش عارفة
المهم الحكومة الكورية الجنوبية صرفت
في السنين الاخيرة عشرات المليارات
من الدولارات على برامج اجتماعية
هدفها تشجيع الكوريين على الزواج والانجاب
ولكن لحد اللحظة دي الصرف دا كله
بلا جدوى
لان الازمة اعمق من كدا بكتير
ومش هيحلها مكافاة زواج او هدية حمل
ودا ياخدني لسؤال الحلقة
من واقع تجربتك الشخصية
هل اوضاعك المادية كان ليها دور
في تحديد سن زواجك وعدد اطفالك وللا لا
وازاي اثرت على قرارك دا
هتابع كل اجاباتكم في التعليقات
وفي النهاية لو عجبتك الحلقة دي
يبقى لايك بقى وشير
واستنانا في حلقات جديدة باذن الله
سلام
هتابع كل اجاباتكم في التعليقات
وفي النهاية يا ريت لو عجبتك الحلقة دي
وحابب تشوفنا تاني
اشترك في القناة
واستنانا في حلقات جديدة باذن الله
سلام
