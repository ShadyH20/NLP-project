الحقونا
 الصينيين سرقونا
دا باختصار هو ملخص البيان الصادر
 عن شركة هولندية
يوم 15 فبراير 2023
واللي اتهمت فيه احد موظفيها السابقين في الصين
بسرقة معلومات تجارية سرية تخص الشركة
الخبر دا لف كل وسائل الاعلام العالمية في لحظات
ودا لسببين
السبب الاول هو ان الشركة الهولندية
اللي اتسرقت
هي شركة 
اللي بتصنع اكتر الات صناعة اشباه الموصلات
تطورا وتعقيدا
الشركة اللي بتعتبر على نطاق واسع
اهم واخطر شركة في العالم النهار دا
 لانها من ناحية شغالة في صناعة حساسة ومتطورة
جدا
 ومن ناحية تانية
فهي شركة ما لهاش منافس او بديل
من الاخر كدا
 الهولندية
ما فيش منها اتنين
وبتحتكر بنسبة كبيرة الصناعة اللي هي شغالة فيها
السبب التاني بقى
اللي خلى الناس كلها تهتم بخبر السرقة
هي ان مش دي اول مرة
الصين تسرق معلومات
من 
الصين بقى لها سنين بتراقب  الهولندية
ونفسها تحط ايدها باي شكل
على التكنولوجيا بتاعتها
اللي ما لهاش مثيل في العالم
واللي هتحل عقدة الصينيين التاريخية
ايه هي عقدة الصينيين
 هي تخلفهم بجيلين على الاقل
في صناعة اشباه الموصلات العالمية
ويمكن اكتر ناس فاهمين الحقيقة دي
هم الامريكان خصوم الصينيين
الرئيس الامريكي السابق دونالد ترمب
ومن بعده الرئيس الحالي جو بايدن
 كانوا حريصين انهم يخلوا التكنولوجيا بتاعت 
 بعيدة عن الصينيين باي تمن
وبسبب سياستهم النهار دا تكنولوجيا 
محرمة على الصين بالذات
ولكن دا كالعادة ما وقفش الصينيين
اللي بيحاولوا بكل الطرق المشروعة وغير المشروعة
 انهم يوصلوا لتكنولوجيا  الهولندية
بحيث يحلوا عقدتهم
ويقدروا يصنعوا رقائق الكترونية متطورة
بعيدا عن قبضة امريكا وحلفائها
ازاي بقى الصين قدرت تخترق  الهولندية
اكتر من مرة
وازاي تم اكتشافها
وليه الصين محرومة من الاقتراب
من الشركة دي باي شكل
وليه التكنولوجيا بتاعت 
ما لهاش مثيل في العالم
دا جزء من اللي هندردش فيه مع بعض
في حلقة النهار دا
انا اشرف ابراهيم
ودا المخبر الاقتصادي
في شهر مايو 2019
السلطات الامريكية حاولت تقبض على
3 مهندسين عايشين في امريكا
 بتهمة مساعدة الحكومة الصينية
 في سرقة تكنولوجيا حساسة جدا
من شركة  الهولندية
لكن قوات الامن لما راحت للمهندسين التلاتة بيوتهم
ما لقيتش غير اتنين منهم بس
فقبضوا عليهم
التالت بقى ما لحقوهوش
لانه كان لحق نفسه
وخد ديله في سنانه
وجري سافر على الصين
ودا طبعا عمل احباط للامريكيين
لان اللي هرب دا
 كان هو العقل المدبر ورا العملية كلها
 وهو حلقة الوصل المباشرة مع الحكومة الصينية
مين بقى اللي هرب دا
مهندس اسمه  
الراجل دا كان شغال لفترة مهندس
في  الهولندية
ودا قبل ما يستقيل منها ويسيبها في 2012
بعد ما استقال بسنتين تقريبا وتحديدا سنة 2014
الباشمهندس يو
اسس شركتين
واحدة في امريكا اسمها 
والتانية في الصين
اسمها 
ودا حصل في نفس السنة
اللي الحكومة الصينية اعلنت فيها
انها ناوية تخصص 150 مليار دولار
لتطوير صناعة اشباه الموصلات المحلية
المهم
الشركتين اللي عملهم يو
كان الهدف الرئيسي منهم
هو محاولة نقل تكنولوجيا بتاعت  للصين
وتحديدا تكنولوجيا ال 
او تصحيح القرب البصري
والمعروف اختصارا ب 
التكنولوجيا دي 
بتستخدمها في صناعة الات الطباعة الحجرية
او الليثيوغرافيا
 اللي بتصنع الرقائق الالكترونية
والوظيفة بتاعة ال  باختصار
 هي انها بتخلي الالة قادرة تحط اعداد كبيرة
من الترانزيستورات جنب بعض
على سطح الرقاقة الالكترونية
بدقة شديدة جدا
 ما لهاش نظير في العالم
زي ما انتو عارفين
كل ما كان عدد الترانزستورات اكبر
 في الشريحة او الرقاقة
 كلما كانت الشريحة اكثر تطورا
وكلما كانت قدرتها على المعالجة اكبر
طب ازاي يو ممكن يحط ايده على ال 
بتاعت 
باختصار من خلال استقطاب مجموعة من المهندسين
اللي شغالين في 
واللي لهم صلة واطلاع مباشر
على التكنولوجيا دي في الشركة
يو عين في شركته الامريكية
مجموعة من امهر المهندسين في 
اللي كان لهم صلة بتقنية ال  هناك
المهندسين دول لما جم يمشوا من 
اكدوا للمديرين بتوعهم
انهم مش هيشتغلوا على اي تقنيات مشابهة
في شركات تانية
لكن دا طبعا ما حصلش
وفي اغسطس 2015
سونغ لان مدير الهندسة في شركة 
 قرر انه يستقيل
 ويسيب الشركة الهولندية الكبيرة
المهم بعد ما مشي
الفار لعب في عب المسؤولين في 
 فقرروا يفحصوا جهاز الكمبيوتر بتاعه
علشان يتفاجؤوا بان المهندس المستقيل
كان شغال لحساب 
من قبل ما يمشي من  بفترة
يعني كان شغال في الشركتين في نفس الوقت
والاسوا من كدا
هو ان المعلم نزل بيانات تكنولوجية سرية
تخص الشركة الهولندية
 وحملها على هارد درايف
وخدها معاه ل 
اللي ماسك فيها منصب
 نائب رئيس الشركة لاعمال الهندسة
ومن ضمن الحاجات اللي لان سرقها
كانت ال او الكود المصدري
 الخاص بال  
الخاص بالشركة الهولندية
لما المحكمة واجهت لان بعد كدا بالمعلومة دي
قال انه اخد الكود المصدري دا
بالصدفة ما كانش قصده
قال ان انا كنت شايل نسخة احتياطية
من الكود المصدري دا
 في ملف على الايميل بتاعي
لكن عمري ما فتحت الملف دا
ودا على الرغم من انه في البداية خالص لما عرف
ان  هترفع عليه قضية
جري مسح 61 جيجا من البيانات
اللي كان شايلها على هارد درايف بتاعه
طيب هل لان فتح الملف وللا ما فتحوش
 في الحقيقة دا مش مهم
لان فيه مهندس تاني
سرق هو كمان الكود المصدري بتاع برنامج 
الخاص ب 
وان يو لي كان شغال مهندس في 
وبعدين سابها وراح 
علشان يمسك هناك منصب محترم
هو مدير تكنولوجيا المعلومات في الشركة
ولكن هو كمان وهو خارج من 
ما خرجش وايده فاضية
الباشمهندس عمل داونلود للكود المصدري
بتاع برنامج ال  الخاص ب  بالكامل
الكود المصدري كان مكون من 2 مليون سطر
حمله كله وخده معاه
واول ما راح 
قام حمل جزء من الكود دا
 على احد خوادم غيت هب
وخلاه متاح لحوالي 30 مهندس
شغالين في 
و
اللي اتضح بعدين ان فيه صلة مباشرة ما بينهم
وما بين الحكومة الصينية
وتحديدا بوزارة العلوم والتكنولوجيا الصينية
ودا بحسب صحيفة 
الهولندية
في النهاية وبفضل المهندسين ال 70
في  اللي تم استقطابهم
 فجاة شركة  بقى معها معلومات مهمة
تخص تكنولوجيا 
المتطورة بتاعة 
واللي بتعتبر حجر الزاوية
 في مجال انتاج الات صناعة رقائق الكترونية متطورة
الهولنديين طول الوقت
 كانوا مؤمنين بانهم محصنين ضد الهندسة العكسية
يعني ما فيش مجال ان حد ياخد الالات اللي بيصنعوها
ويفككها
ويعرف بتتصنع ازاي
ويحاول يعمل زيها
ودا حقيقي فعلا
ولكن اللي الهولنديين ما عملوش حسابه
هو انهم مش محصنين ضد السرقة
تكنولوجيا ال 
اللي الشركة الهولندية قعدت 10 سنين تطورها
وصرفت عليها  100 مليون دولار
الصينيين حطوا ايدهم عليها في لحظة
واخدوها على الجاهز بدون مجهود وببلاش
وفي حركة جريئة او غبية ما تقدرش تحدد
 الصينيين ما احتفظوش بالتكنولوجيا لنفسهم
اخدوها في 2015
وبدؤوا يبيعوها في السوق بعدها بشهور
والنكتة بقى
هي انهم راحوا يبيعوها لواحد من اكبر عملاء 
في يناير 2016
 وقعت عقد مع سامسونغ الكورية الجنوبية
بقيمة 27 مليون دولار
علشان تزودها بال المسروق اصلا
من 
لكن سامسونغ طبعا ما كانتش تعرف انه مسروق
واول ما الموضوع انكشف
قطعت علاقتها ب 
الحركة بتاعت طرح التكنولوجيا المسروقة في السوق
جننت 
وخلتها ترفع قضية على  في امريكا
وفي مايو 2019
المحكمة العليا في مقاطعة سانتا كلارا الامريكية
حكمت على 
 بدفع غرامة قيمتها 845 مليون دولار
ل  الهولندية
بعد ثبوت انتهاكها لحقوق الملكية الفكرية
الخاصة بالشركة الهولندية
الطريف بقى هو ان الصينيين
ما دفعوش لحد النهار دا
ولا دولار واحد من الغرامة دي
لان شركة  اللي صدر ضدها الحكم
ماشية في اجراءات الحماية من الافلاس
وفي الحالة دي
من حق 
انها تحط ايدها
على اصول 
اللي هي عبارة عن حقوق ملكية فكرية
واللي هي بالاساس
تخص الهولنديين اصلا
وفي نفس الوقت
الشركة التانية اللي كان يو اسسها في الصين
 في 2014
بالتوازي مع 
اللي هي شركة 
لسه لحد النهار دا
بتستخدم التكنولوجيا المسروقة من 
تحت اشراف المهندس اللي كان هرب للصين
والهولنديين مش عارفين يعملوا معها حاجة
 رغم انهم بلغوا السلطات الصينية عنها
في تقريرها السنوي سنة 2021
الصادر في فبراير 2022
 قالت انها على علم بالتقارير اللي بتقول
ان شركة 
 بتبيع منتجات في السوق
بتنتهك حقوق الملكية الفكرية بتاعتها
دا كان اول اتهام مباشر من  للصين
بسرقة اسرارها التجارية
في القضية بتاعت 
الهولنديين كانوا حريصين ان الاتهام يكون موجه
 ناحية المهندسين بس
على اساس انهم تصرفوا من دماغهم
ودا كان بسبب حرص الشركة
على انها ما تزعلش الحكومة الصينية
علشان ما تخسرش السوق الصيني
 اللي كان ساعتها واحد من اكبر اسواقها
لكن دا ما كانش الاتهام الاخير الموجه ناحية الصين
بعدها بسنة وتحديدا في فبراير 2023
 اتهمت موظف سابق تابع لها في الصين
انه سرق معلومات سرية
ايه هي المعلومات السرية اللي اتسرقت
والسرقة حصلت امتى وازاي
الشركة ما قالتش
لكن بلومبرغ نقلت عن مصادرها
ان السرقة حصلت خلال اخر شهرين قبل الاعلان عنها
والمعلومات المسروقة عبارة عن بيانات تقنية
 تخص الات الطباعة الحجرية
الموظف السابق قدر يوصل لها
من خلال برنامج لادارة دورة حياة المنتج في 
اسمه 
البرنامج دا  الالمانية هي اللي مطوراه
و بتستخدمه كمخزن او كبنك
عليه كل المعلومات المتعلقة
بكل منتج بتصنعه
وفيه مجموعات محددة من موظفين في 
هم اللي لهم حق الوصول للبرنامج دا
المهم الشركة بعد ما بلغت الحكومة الهولندية
والحكومة الامريكية بالحادثة
قالت ان المعلومات المسروقة مش هتاثر على اعمالها
ولحد دالوقت الشركة الهولندية
متحفظة جدا بخصوص توجيه اتهام مباشر
للحكومة الصينية
بحيث ما تخسرش الصينيين
ويبقى فيه خط رجعة معاهم
بس هل دي هتكون المحاولة الاخيرة من الصينيين
لاختراق  وسرقة بياناتها
علشان تجاوب على السؤال دا
لازم الاول تفهم الصينيين
ليه مهتمين قوي كدا بتكنولوجيا 
وليه هم الوحيدين تقريبا
اللي بيحاولوا يسرقوا التكنولوجيا دي
يعني ليه ما يشتروش الات تصنيع الرقائق الالكترونية
 بشكل محترم من هولندا
زي ما كل العالم ما بيعمل
بما في ذلك امريكا نفسها
واجابة السؤال دا ببساطة
هي ان الحرمان وحش
الصين بقى لها سنين نفسها تشتري
 الة واحدة من 
ولكنها مش قادرة
طب ليه مش قادرة
باختصار لان هولندا
ممنوعة بامر من الولايات المتحدة
من انها تبيع الات الطباعة الحجرية المتقدمة
اللي بتستخدم في تصنيع الرقائق الالكترونية المتطورة
 لاي شركة صينية
الامريكان مدركين مدى اهمية وخطورة
صناعة الرقائق الالكترونية
 وعارفين ان الصين
لو قدرت تصنع رقائق الكترونية متطورة
فهي هتستخدمها غالبا في تصنيع احدث الاسلحة
علشان كدا فيه حرص امريكي على ان الصينيين
يكونوا متخلفين في الصناعة دي
جيلين على الاقل
مقارنة مع احدث تكنولوجيا متاحة النهار دا
الجهود الامريكية في الاتجاه دا
كتيرة ومتشعبة
 وانا كنت شرحتها باستفاضة في حلقة
امريكا تضرب والصين تصرخ
 اللي لازم تتفرجوا عليها
علشان تعرفوا لاي مدى
امريكا مصرة على قتل طموحات الصين
في المجال دا بالتحديد
 المهم نرجع تاني ل  الهولندية
 وحكايتها مع الصين
بصوا يا جماعة
الرقائق او الشرائح الالكترونية
 اللي بتشغل التليفون والطيارة والصاروخ
واي جهاز الكتروني في الدنيا
بيتم تصنيعها باستخدام الات الطباعة الحجرية
او ال  
الات الطباعة الحجرية دي
فيه منها النهار دا
 نوعين اساسيين
كل واحد فيهم شغال بتكنولوجيا مختلفة
النوع الاول
هو الالات اللي شغالة بالتكنولوجيا 
ال  
او الاشعة فوق البنفسجية العميقة
والمعروفة اختصارا
ب 
معظم الات الطباعة الحجرية في العالم
اللي بتستخدم في صناعة الرقائق الالكترونية
 شغالة بتقنية ال 
اللي بيصنع الالات اللي شغالة بالتكنولوجيا دي
هم تلات شركات في العالم
  الهولندية
و  اليابانية
  اليابانية
لكن التلات شركات مش راس براس
يعني مش زي بعض
  كانت بتستحوذ لوحدها في 2020
 على 88 من سوق الات ال 
 اليابانيين كانوا بينافسوها على استحياء
لكن المنافسة بتنعدم تماما
والموضوع بيتحول لاحتكار كامل
لما نيجي نتكلم على الات الطباعة الحجرية
اللي بتستخدم ال  
 او الاشعة فوق البنفسجية القصوى
والمعروفة اختصارا ب 
طب ازاي  بتحتكر التكنولوجيا دي
ببساطة لانها هي اللي مطورة التكنولوجيا دي
من الاساس
في بداية الالفية التالتة  بدات تشتغل
 على تطوير تكنولوجيا 
الاشعة فوق البنفسجية القصوى
اللي طولها الموجي قيمته
135 نانومتر بس
ودا طول موجي اقصر بحوالي 10 مرات
بالمقارنة مع الطول الموجي
الخاص بالاشعة فوق البنفسجية العميقة
وبيخلي الالة قادرة انها تصنع رقائق متطورة
لانها بتقدر تحط اعداد اكبر من الترانزستورات
على شريحة السيلكون
المهم
بعد ابحاث وتطوير استمروا حوالي 17 سنة
اتصرف فيهم اكتر من 6 مليار يورو
الشركة نجحت في انها تنتقل
من مرحلة الانتاج التجريبي لالات ال 
وتبدا تبيعها في السوق
بداية من سنة 2017
في 2017 بقى
 باعت 11 الة
 من الات الطباعة الحجرية
المستخدمة في تصنيع الرقائق الالكترونية
بتقنية ال 
ودي كانت البداية
السنة دي  من المتوقع انها تسلم زباينها
60 الة 
و375 الة
شغالة بالتكنولوجيا الاقدم اللي هي ال 
بعضكم دالوقت
ممكن يشوف ان ارقام الطلبيات دي قليلة
وهي قليلة فعلا
ولكنها قليلة من حيث العدد مش من حيث القيمة
الة ال  اللي  بتصنعها
 تقدروا تعتبروها معجزة هندسية
ما لهاش مثيل في العالم
 احدث ما توصلت له علوم الهندسة في العالم
 موجود في الالة الضخمة دي
اللي عدد مكوناتها بيزيد عن 100 الف مكون
الشركة بتجمعها من اكثر من 5 الاف مورد
من كل مكان في العالم
 عندها مرافق تصنيع
في خمس اماكن حوالين العالم
كل جزء من الة ال  بيتصنع في حتة
وبعدين كل الاجزاء بتتشحن لمقر الشركة الرئيسي
في فيلدهوفن في هولندا
علشان الالة تتجمع هناك
بعد ما الالة تتجمع ويتم اختبارها
 والمهندسين يتاكدوا انها شغالة
بيتم تفكيك الالة تاني لانها ضخمة جدا
وما ينفعش تتشحن قطعة واحدة
الالة دي عشان تتشحن للزبون
بتتفكك وبيتم شحن اجزائها
على متن 40 حاوية
و3 طيارات جامبو و20 شاحنة
علشان كدا ما حدش يستغرب
لما يعرف ان الالة الواحدة من الات ال 
 اللي  بتصنعها
الهولنديين بيبيعوها بحوالي 160 مليون يورو تقريبا
بس مش كل حد معه ال 160 مليون يورو في جيبه
يعرف يشتري الالة دي
لحد النهار دا الهولنديين بيبيعوا الات ال  تحديدا
لخمس شركات في العالم
اتنين في امريكا
واتنين في كوريا الجنوبية
واحدة في تايوان
بنتكلم تحديدا على انتل
ميكرون
 وسامسونغ
 
و
الصين اللي عارفة قيمة الات ال 
اللي عندها القدرة انها تنتج الرقائق الالكترونية
ال7 نانومتر
 واللي احدث منها كمان
زي ال5 نانومتر
 راحت طلبت من الهولنديين انهم يبيعوا لها الالة دي
والهولنديين ما كانش عندهم مانع
وفي 2018 الحكومة الهولندية ادت 
ترخيص يسمح لها
بتصدير الالة دي للصين
كدا خلاص بمجرد ما الالة تتصنع هتتشحن للصين
تفتكروا الالة دي اتشحنت امتى
ما اتشحنتش ابدا
وغالبا عمرها ما هتتشحن للصين
في 2019 ادارة الرئيس الامريكي السابق دونالد ترمب
مارست ضغوط شديدة جدا على الحكومة الهولندية
علشان تمنع تصدير الالة دي
باي تمن للصين
والحكومة الهولندية استجابت للضغوط دي في النهاية
وعلقت الترخيص اللي كانت مدياه ل 
علشان تصدر للصين الة الطباعة الحجرية المتطورة
اللي بتستخدم تقنية ال 
مشي ترمب
 وجه الرئيس الامريكي الحالي جو بايدن
اللي يبدو لحد دالوقت
انه اكتر شدة مع الصينيين من ترمب
خصوصا في ملف اشباه الموصلات
من 2019 ولحد النهار دا
الصينيين ممنوعين من الوصول لالة ال  المتطورة
ولكن بايدن كان شايف ان حرمان الصين
من الة ال  مش كفاية
لازم كمان يحرمهم
من الالات اللي شغالة بالتقنية الاقدم اللي هي 
واللي بتصنع الرقائق الالكترونية ال 16 نانومتر
والرقائق الاكثر تطورا منها
في يناير 2023
 امريكا نجحت في اقناع اليابان وهولندا
انهم يفرضوا قيود على صادراتهم
من الات ومعدات تصنيع الرقائق الالكترونية للصين
ايه المشترك بين هولندا واليابان
 هم اللي بيصنعوا الات ال 
باختصار الامريكان بيحاولوا يحاصروا الصينيين
من كل الاتجاهات
ويقفلوا اي ثغرة ممكن ينفدوا من خلالها
ويطوروا قدراتهم في تصنيع اشباه الموصلات
ورغم ان  مضرورة من الصين
بسبب المحاولات الصينية لسرقة تقنياتها
الا ان رئيس الشركة الهولندية
شايف ان محاصرة الصين بالشكل دا
هتؤدي في النهاية
 الى ان الصينيين حيلاقوا طريقة يقدروا من خلالها
 يصنعوا بنفسهم الات الطباعة الحجرية
ويستغنوا تماما عن الغرب
ومن النقطة دي ننتقل لسؤال الحلقة
برايك هل الصين ممكن فعلا
 تتجاوز القيود الامريكية
في مرحلة ما وتمتلك التكنولوجيا الخاصة بها
 في المجال الحساس دا
وللا دا حلم صعب المنال
هتابع اجاباتكم كلها في التعليقات
في النهاية ياريت لو عجبتكو الحلقة دي
 تعملوا لايك وشير للفيديو
وتشتركوا في القناة
وتستنونا في حلقات جديدة باذن الله
 سلام
