في نهاية 2022
الرئيس الصيني شي جين بينغ
زعيم الدولة صاحبة
تاني اكبر اقتصاد في العالم
زار العاصمة السعودية الرياض
في زيارة تاريخية
وهناك اجتمع مع زعماء دول الخليج
في اطار القمة الخليجية الصينية
من الاشياء اللي لفتت النظر
في الاجتماع الخليجي الصيني
كان تصريح مهم جدا للرئيس الصيني
وسائل الاعلام العربية والدولية
ركزت عليه شويتين
ملخصه هو ان الصين
بتشتغل على تسعير تجارة النفط والغاز
باليوان الصيني
 يعني الراجل عاوز الدول تبيع
الطاقة وتشتريها بالعملة الصينية
 ودا طبعا تحدي واضح للدولار الامريكي
اللي بيسيطر النهار دا على تداولات النفط والغاز
في العالم كله
المهم التصريح دا كان سبب في ظهور
مجموعة من الاسئلة
القديمة الجديدة
اللي شاغلة بال الناس من زمان
و اللي من ضمنها مثلا
هل ممكن الدول العربية تبيع النفط والغاز بتاعها
للخارج بعملة غير الدولار الامريكي
هل دا ممكن يحصل فعلا
ولو حصل
ايه هو مصير الدولار والاقتصاد الامريكي بشكل عام
ومين ممكن تكون هي العملة البديلة للدولار
وهل الحركة الجريئة دي
في مصلحة الدول المنتجة للنفط والغاز
وللا لا
الاسئلة دي كلها واللي شبهها علشان تجاوب عليها
انت محتاج ترجع خطوة لورا
وتحاول تفهم نقطة وحدة فقط لا غير
وهي ليه اصلا النفط والغاز في العالم كله
من القرن اللي فات ولحد النهار دا
مش بيتباعوا في الاسواق
الدولية غير بالدولار بس تقريبا
وفي نفس الوقت كل محاولات
تحدي هيمنة الدولار
من الدول الكبيرة والصغيرة في السوق دا بالذات
 فشلت
لو فهمت النقطة دي هتفهم القصة كلها
وهتعرف تجاوب لوحدك على كل الاسئلة
اللي سالناها من شوية
والاهم من كدا
انك هتفهم وتقدر تفسر حاجات كتير
بتحصل في العالم النهار دا
علشان كدا انا في حلقة النهار دا المهمة جدا
هحاول اشرح لك النقطة دي بالتفصيل بقدر الامكان
ولكن قبل ما ابدا حابب بس
افكر الناس اللي بتشبه علي
وممكن تكون مش فاكرة شافتني فين قبل كدا
انا اشرف ابراهيم ودا المخبر الاقتصادي
في سنة 1945
الحرب العالمية التانية انتهت بانتصار صعب للحلفاء
بزعامة امريكا على دول المحور بزعامة المانيا
بعد سلسلة طويلة
من المعارك الدموية
6 سنين الطرفين نازلين ضرب في بعض
بدون توقف بكل انواع الاسلحة الممكنة
لحد ما دمروا بعض
العالم في نهاية الحرب دي
كان عايش حالة غير مسبوقة
من الدمار الاقتصادي
والدمار دا كان طايل الدول المنتصرة
قبل الدول المهزومة
يعني دول زي بريطانيا وفرنسا اللي المفروض
انهم كانوا في الطرف المنتصر
الحرب خربت بيتهم وبيت اللي خلفوهم
ودمرت اقتصاداتهم ورجعتهم سنين لورا
لكن الوضع المزري دا وحالة الخراب العامة دي
كان فيها استثناء واضح جدا
وهو الولايات المتحدة الامريكية
الدولة اللي دخلت الحرب بعد سنين من انطلاقها
وتحديدا في ديسمبر 1941
واللي كانت على عكس حلفائها
بتحارب برا بعيد عن ارضها
علشان كدا امريكا ما اكلتش ضرب
زي اللي اكلوا الفرنسيين
والبريطانيين في الحرب
ودا طبعا باستثناء الضربة الجوية بتاعت اليابانيين
لميناء بيرل هاربر
اللي كانت اصلا سبب دخول امريكا في الحرب
المهم
لما الحرب خلصت
والناس هديت وعقلت كدا
الكل بدا يفكر
في انه يعيد بناء اقتصاداته الخربانة
وفي اطار عملية البناء واعادة الاعمار
الدول المحتاسة وقتها
زي المانيا واليابان وبريطانيا وفرنسا
احتاجت لكميات كبيرة جدا
من المواد والمعدات
المصدر الوحيد اللي كانوا ممكن يشتروا منه
احتياجاتهم في الوقت دا كانت امريكا
لكن علشان تشتري من الامريكان
انت محتاج دولار حتجيبه منين
السؤال دا يخلينا نرجع مع بعض بالزمن لورا
لقبل نهاية الحرب
وتحديدا لسنة 1944
السنة اللي الامريكان قدروا يحققوا فيها
اكبر استفادة لهم من الحرب العالمية التانية
اللي حصل بالضبط
هو انه في يوليو من سنة 1944 امريكا عملت مؤتمر
بريتون وودز اللي حضروه ممثلين
عن 44 دولة في العالم
في المؤتمر دا
الامريكان اتفقوا مع الناس المحترمة اللي حاضرة
اتفاق لطيف جدا
ملخصه ببساطة هو انه من هنا ورايح
الدولار الامريكي هو عملة العالم
الدولار هيتربط بالدهب والاونصة ب 35 دولار
وباقي الدول هتربط عملاتها بالدولار
وهتثبتها قصاده
من اللحظة دي الدولار
اللي كان ساعتها هو العملة الوحيدة
في العالم القابلة للتحويل
المباشر لدهب
اكتسب وضع لم تحظ بمثله اي عملة في التاريخ
العملة الامريكية تحولت لاصل احتياطي
الدول واثقة فيها
وبتتسابق عليها وبتحتفظ بها
في بنوكها المركزية علشان تتاجر
مع بعض وتبيع وتشتري بها
في معاملات امريكا اصلا
مش طرف فيها
المهم اتفاقية بريتون وودز من ناحية
والطلب العالمي الضخم
على السلع الامريكية من ناحية تانية
ساهموا في تنامي سيطرة الدولار الامريكي
 على المعاملات المالية في التجارة الدولية
وفي القلب منها
تجارة السلعة الاهم في العالم
اللي هي النفط
ودا كان على حساب منافس الدولار
الاهم في الوقت دا
وهو الجنيه الاسترليني
 فضل الاسترليني ماسك نفسه
وبيحاول ينافس الدولار في التجارة الدولية
 لحد ما حصل الحدث الفاصل في تاريخ النظام المالي
العالمي الحديث في اغسطس سنة 1971
الرئيس الامريكي ريتشارد نيكسون
فاجا العالم كله
لما طلع على التليفزيون وقال
ان امريكا هتعلق العمل بال  
او قاعدة الدهب
الراجل قال من النهار دا هنبطل الشغلانة بتاعت
تبديل الدولار بدهب لان الشغلانة دي
جابت لنا الفقر
القرار دا كان بمثابة صدمة ومصيبة سودة
اتحدفت على الدول المندمجة في
نظام بريتون وودز
وفي مقدمتها طبعا بريطانيا ودا لسببين
السبب الاول هو ان الدول دي
كان معها احتياطيات ضخمة من
الدولار الامريكي فجاة الدولارات دي
بقت غير قابلة للتحويل لدهب
ثانيا بقى ودا الاهم
الدول دي زي ما قلت لكم من شوية
كانت مثبتة عملاتها قدام الدولار
والدولار كما هو متوقع سعره انخفض
بعد قرار نيكسون وبالتالي اصبحوا هم كمان
مضطرين لتخفيض قيمة عملاتهم
علشان يحافظوا على تنافسية الصادرات بتاعتهم
طب حيخفضوا قيمة عملتهم ازاي
هي طريقة واحدة ما فيش غيرها
 يدخلوا سوق الفوركس
يبيعوا العملات بتاعتهم
ويشتروا الدولار يعني حتى وهم بيحاولوا يسيطروا
على تداعيات قرار نيكسون
بيورطوا نفسهم اكتر في الدولار اللي بقى غير قابل
للتحويل لدهب
القصة بتاعت الغاء قاعدة الدهب والخدعة اللي عملتها
امريكا في حلفائها في 15 اغسطس 1971
فيها تفاصيل خرافية حصلت ورا الكواليس
 ان شاء الله هبقى احكيها لكم قريب جدا
في حلقة مفصلة
علشان كدا اللي مش مشترك في القناة يشترك
علشان ما تفوتوش الحلقة دي لما تنزل
لانها مهمة جدا
المهم في النهاية
وبعد سجالات كتير
الدول دي اضطرت انها تعوم
العملات بتاعتها قصاد الدولار
ورغم الغاء قاعدة الدهب ورغم تراجع قيمة الدولار
فضلت العملة الامريكية
محافظة على مكانتها في التجارة الدولية
وعلى الناحية التانية
الاسترليني تعرض لضغوط وخسر جزء كبير من قيمته
ومن حصته في المعاملات الدولية
وخصوصا في سوق النفط
وفضل الوضع على هذا الحال
لحد ما جت سنة 1974
دي السنة اللي الدولار الامريكي
خد فيها دفعة كبيرة للامام
والاسترليني اخد فيها رصاصة في نص راسه
والشيء المثير للاهتمام هنا
هو ان الفاعل في الحالتين كان طرف واحد
المملكة العربية السعودية
وخليني اشرح لكم دا حصل ازاي
سنة 1974 لو تاخدوا بالكم
هي السنة الثانية على طول
للسنة اللي منظمة الدول المصدرة
للبترول اوبك بزعامة السعودية
اخدت فيها قرار حظر تصدير النفط
للدول الغربية وعلى راسها الولايات المتحدة
قرار الحظر رفع اسعار النفط
 في السنة وبالتبعية زادت ايرادات الدول النفطية
في يناير 1974 وكالة الاستخبارات المركزية الامريكية
توقعت ان الدول المصدرة للبترول
على مستوى العالم هتعمل ايرادات اجمالية
بتقترب من 95 مليار دولار
خلال سنة 1974
ودا بيعادل تلات اضعاف ونص الايرادات
اللي الدول دي حققتها
في السنة اللي قبلها اللي هي 1973
الدول العربية المصدرة
للنفط وعلى راسها السعودية
الايرادات دي بالنسبة لها كانت اكبر
من حجم انفاقها
وبالتالي بقى فيه فوائض مالية كبيرة غير مستغلة
وكان من المنطقي
ان الدول اللي عندها فوائض تسعى لاستثمارها
زي ما الصين بتعمل بالضبط النهار دا
في يوليو سنة 1974 وبعد اتفاق
ما بين وزير الخزانة الامريكي وليام سايمون
ومؤسسة النقد العربي السعودي
 اللي هي النهار دا البنك المركزي السعودي
السعودية بدات تستثمر
في سندات الخزانة الامريكية
وبعدها بدات كتير من الدول النفطية
خصوصا دول اوبك اللي عندها فوائض
تضخ جزء منها
في سندات الخزانة الامريكية
طب ايش معنى سندات الخزانة الامريكية
 باختصار لانها كانت وما زالت
اكتر الاستثمارات المتاحة في السوق امانا
وفي نفس الوقت يسهل تسييلها
والتخارج منها بدون اي عوائق
طيب هل كان فيه استثمار بديل بنفس المواصفات
لا
المهم دا كان وجه استفادة الدول العربية
المنتجة للنفط من الاستثمار
في سندات الخزانة الامريكية
 في المقابل الامريكان هم كمان استفادوا
جزء كبير من فوائض دول اوبك
انصب في حجر وزارة الخزانة الامريكية
ودا من ناحية وفر للولايات المتحدة
قروض ببلاش تقدر تسد بها
عجز ميزانيتها ومن ناحية تانية
ساهم في تقوية وترسيخ وضع الدولار
في تجارة النفط تحديدا لان النفط بقى بيتباع بالدولار
بشكل شبه حصري
ودا شيء منطقي جدا بالمناسبة
 لان دول اوبك قبل ما تبيع
بتسال نفسها سؤال بسيط جدا
الفلوس اللي انا هاخدها مقابل النفط اللي هبيعه دا
هعمل بها ايه
لو ناوي استثمرها في سندات الخزانة الامريكية
واشتري سلع ثانية مسعرة بالدولار
سواء من امريكا او من غيرها
يبقى طبيعي جدا اني ابيع بالدولار
لاني هاخده اشتري به حاجات
مش بتتباع غير بالدولار
ورغم ان فيه دول كتير
مشيت في نفس الاتجاه ساعتها
واستثمرت فوائضها المالية
في سوق السندات الامريكي
 الا ان المملكة العربية السعودية
باعتبارها اكبر مصدر للنفط في العالم وقتها
واغنى دول اوبك واكثرهم تاثيرا
على قرارات المنظمة
 تظل هي صاحبة الفضل الاكبر على الدولار الامريكي
اللي وصل لمكانة مهيمنة
وغير مسبوقة في النظام المالي العالمي
المملكة العربية السعودية
كانت حريصة على ان النفط يتباع بالدولار الامريكي
 لان دا كان في صالحها قبل ما يكون في
صالح الامريكان وفي السياق دا
السعودية وقفت اكتر من مرة
 في وجه محاولات بعض دول اوبك
تسعير النفط بعملة غير الدولار
يعني تسعيره على اساس سلة عملات
او على اساس حق السحب الخاص ال 
اللي هو عملة صندوق النقد الدولي
في الاجتماع الوزاري لمنظمة اوبك اللي انعقد
في الغابون في يونيو سنة 1975
الجماعة في اوبك ناقشوا امكانية
استبدال الدولار بال 
ودا علشان الدولار كانت احواله سيئة جدا
بقى له شهور وقيمته عمالة تنخفض
لكن في النهاية دول اوبك ما مشيتش في السكة دي
 وصبرت على الدولار
اللي احواله تحسنت بعدها بفترة بسيطة
ودا تماما عكس اللي عملوه مع الاسترليني الغلبان
كنت حكيت لكم من شوية
انه عملات الدول المندمجة في نظام بريتون وودز
لبست في الحيط بعد صدمة نيكسون
في اغسطس سنة 1971
اول عملة انهارت واتعومت
كانت الجنيه الاسترليني
دا حصل بعد قرار امريكا بشهور بسيطة
وتحديدا في يونيو سنة 1972
الاسترليني لما عوموه غطس
وقيمته انخفضت ودا زود تكلفة الواردات البريطانية
ورفع بالتبعية حجم عجز الميزانية الاقتصاد البريطاني
احواله فضلت متدهورة خلال سنة 1972 و1973
لحد ما جينا في سنة 1974
والسعودية قالت بس 
طبعا هتسالني
ايه علاقة السعودية باحوال الاقتصاد البريطاني
في الحقيقة السعودية كان يهمها قيمة الاسترليني
لانها كانت بتبيع جزء من النفط بتاعها
في الاسواق الدولية به لما ازمة الاسترليني
في بداية السبعينات طولت
السعوديين صبرهم نفذ
وفي ديسمبر سنة 1974
الصحافة الغربية كشفت ان الحكومة السعودية
قررت انها خلاص
هتبطل تاخد استرليني
مقابل النفط اللي بيتباع من خلال شركة 
 دي كانت ضربة قاتلة في وقت حساس جدا
بالنسبة للاسترليني وخسرته القليل الباقي
من مكانته الدولية
قصاد الدولار في سوق النفط
خصوصا وانه بعدها بايام
شركات التكرير الامريكية
بدات تتخلص بسرعة من حيازاتها من الاسترليني
لانه خلاص السعودية مش هتبيع لها به
في سنة 1974 الدولار الامريكي
كان بيسيطر على 75
من المعاملات الدولية في سوق النفط
والاسترليني كان معه 20 من المعاملات
في خلال سنتين بس من القرار السعودي
اللي بقى بعدين قرار كل دول اوبك
الاسترليني خسر الجزء الاكبر من حصته
في معاملات سوق النفط الدولية
واللي انخفضت ل 118 سنة 1975
وتدهورت اكتر ل 6 سنة 1976
دا طبعا صب في مصلحة الدولار الامريكي
اللي بفضل الدفعة اللي اخدها من دول اوبك
في منتصف السبعينات
فضل يتقدم بالقصور الذاتي لحد ما بقى العملة
المهيمنة على اسواق الطاقة
واسواق السلع والمعاملات الدولية بشكل عام
وبما ان كل شيء متسعر بالدولار
 فكان من الطبيعي ان الدول كلها تدور على الدولار
وتحاول تحتفظ باكبر كميات ممكنة منه
النهار دا ما يقرب من 60
من الاحتياطيات الرسمية
للبنوك المركزية العالمية
عبارة عن دولار ودا وضع مضايق بعض
الدول زي روسيا والصين
وبعض اعضاء الاتحاد الاوروبي
ودا لانهم شايفين ان دا وضع
غير عادل وبيدي امريكا ميزة عليهم
على سبيل المثال
الرئيس الروسي فلاديمير بوتن ناقش في 2003
مع غيرهارد شرودر مستشار المانيا سابقا
امكانية انهم يعملوا انقلاب
على الدولار وروسيا تسعر صادراتها
للاتحاد الاوروبي من النفط الخام
باليورو
بدل العملة الامريكية
ايه اللي حصل بعد كدا
ولا حاجة
الروس كبروا دماغهم
 وفضلو يبيعوا الاورال للاوروبيين
على اساس الدولار عادي جدا
لكن الصين مش كدا
في 2018
بكين اطلقت بورصة للعقود الاجلة للنفط
مسعرة باليوان
الصين واضح انها جادة جدا
وبتسعى بخطوات واضحة
خصوصا في اخر 5 سنين
انها تعمل حلحلة لقبضة الدولار
على سوق النفط
وفي السياق دا تقدروا تفهموا
تصريحات الرئيس الصيني اللي قالها في الرياض
في نهاية السنة اللي فاتت
السؤال بقى دالوقت
سوق النفط اللي كان احد
اسباب وصول الدولار لمكانته الحالية
هل ممكن يكون السوق دا برضو
هو وسيلة ازاحة الدولار
من على عرش العملات العالمية
يعني لو افترضنا ان دول
اوبك او روسيا او النرويج او بريطانيا
او كل الدول دي مع بعض قرروا بكرة الصبح
انهم يبيعوا النفط بتاعهم
بعملة غير الدولار
هل كدا الدولار الامريكي هينهار
السؤال دا له شقين
الشق الاول هو القدرة والشق التاني هو المصلحة
يعني هل الدول المصدرة للنفط
تقدر تبيع النفط بتاعها بعملة غير الدولار
ولو تقدر
هل دا من مصلحتها وللا لا
وخلونا نبدا بالشق الاول المتعلق بالقدرة
بص يا سيدي ضروري تفرق ما بين حاجتين
الحاجة الاولى هي وحدة البيع اللي هي العملة
اللي البايع بيقبضها في ايده
والحاجة التانية هي وحدة
التسعير اللي هي العملة اللي السلعة نفسها
بتتسعر بها
بالنسبة لوحدة البيع
فنقدر نقول ان اي دولة في العالم
تقدر تبيع النفط بتاعها او اي سلعة بتملكها
باي وحدة بيع تخطر على بالها
دولار امريكي بقى يورو اوروبي
يوان صيني بيزو كولومبي
ورق كوتشينة اللي تحبه ما حدش هيمنعها
ودا بالمناسبة حصل قبل كدا عندنا هنا في المنطقة
مش عارف تفتكروا وللا لا
بس في سنة 20 الرئيس العراقي
السابق صدام حسين قرر ان العراق
هتبطل تبيع النفط بتاعها
بالدولار الامريكي ومن هنا ورايح
مش هتبيع النفط للخارج
غير باليورو ودا طبعا كان قرار سياسي
اكتر منه اقتصادي
ولكن في النهاية ما حدش اعترض
والامم المتحدة اللي كانت في الوقت دا
بتتحكم في ايرادات النفط العراقي
في اطار العقوبات المفروضة على بغداد
وافقت على قرار الرئيس العراقي
في نهاية اكتوبر من نفس السنة
 وبالفعل العراق بدات تبيع النفط بتاعها
في الاسواق الدولية باليورو
 هي اختارت وحدة البيع دي فبراحتها السؤال بقى
هل الحركة دي
ضرت الدولار الامريكي
ولا الهوا لان الاهم من وحدة البيع هو وحدة التسعير
النفط المتداول في السوق العالمي
 بيتسعر بالدولار لو النفط بدا يتسعر
بعملات تانية
الامريكان في الحالة دي يقلقوا
طيب هل العراق تقدر تلعب في
تسعير النفط او تزيح الدولار من الحتة دي
لا العراق ولا روسيا ولا الصين ولا النرويج ولا بريطانيا
ولا منظمة اوبك نفسها
تقدر تزيح الدولار من موقعه باعتباره العملة
اللي بيتسعر بها النفط في العالم كله
اللي مركز منكم دالوقت هيسالني السؤال دا
هو ازاي يا اشرف انت بتقول انه اوبك نفسها
 ما تقدرش تزيح الدولار
او تهدد مكانته كوحدة تسعير للنفط
في حين ان انت من شوية قلت
ان اوبك كانت بتفكر في انها تستبدل الدولار
بعملة صندوق النقد الدولي
اللي هي ال 
وهنا خليني اقول لك ان الكلام دا
كان زمان وخلص اوبك كانت تقدر تشوط الدولار
وتختار وحدة تسعير غيره لحد بداية الثمانينات
في سنة 1980
وفي ظل وجود خلافات ولخبطة داخل وخارج اوبك
حوالين سياسة التسعير
تم اطلاق ال 
او بورصة البترول الدولية في لندن
وبعدها على طول ظهرت في البورصة دي
العقود بتاعت اكتر خام منتشر في بحر الشمال
هو خام برنت
من اللحظة دي اتولد سوق النفط الحديث
اللي كلنا نعرفه النهار دا
ما بقاش حد بيشتغل باسعار اوبك
وكله بقى معتمد على الاسعار الفورية في لندن
النهار دا ما يقرب من 80
من النفط المتداول في العالم
متسعر على اساس  
او معيار خام برنت
واللي بينافس برنت في التسعير
هو ال 
او خام غرب تكساس الوسيط
اللي تم ادراجه في بورصة نايمكس الامريكية
 في مارس سنة 1983
وبقى برضه معيار بيتم تداول النفط على اساسه
خلينا بقى نركن
معيار خام غرب تكساس الوسيط على جنب
لانه بتاع امريكا
وطبيعي يكون متسعر بالدولار
ونركز مع المعيار الاهم
اللي العالم من شرقها لغربه
بيبيع النفط بتاعه على اساسه
اللي هو معيار برينت
برينت دا اصلا بيستخرج من بحر الشمال
زي ما قلنا واللي بينتج هناك
 هي ان النرويج اللي عملتها الكورونا النرويجية
وبريطانيا اللي عملتها الجنيه الاسترليني
ازاي بقى خام برنت بيتسعر بالدولار
 والسؤال الاهم بقى هل النرويج وبريطانيا
باعتبارهم منتجي خام برنت يقدروا
يغيروا وحدة التسعير بتاعته من الدولار الامريكي
ويخلوها يورو مثلا
واجابة السؤال التاني
هي مفتاح اجابة السؤال الاول
وهقول لك ازاي
انت لما بتسمع الاخبار او لما بتبص على
شاشة الاسعار هتلاحظ ان سعر خام برنت
بيتقال في صورة رقم واحد
الرقم دا علشان يتحسب اصلا بيمر بعملية حسابية
معقدة جدا
للتبسيط نظام التسعير بتاع معيار برنت
مكون من اربع اسواق السوق الفوري لخام برنت
وسوق العقود الاجلة
وسوء العقود المستقبلية
وسوق المقايضات والخيارات سعر خام برنت بيتحدد
على اساس حركة التداول في الاربع اسواق دي
الطريف بقى
هي ان الاسواق الاربعة دي
الدولار بيسيطر على تعاملاتها
لو عاوز تلعب في تسعير خام برنت
وتستبدل الدولار بعملة تانية ضروري
تستبدل الدولار برضه من الاسواق الاربعة
واحد
وعلشان تعمل دا
انت محتاج ان كل اطراف التداولات في الاسواق دي
يوافقوا على كدا
وعلشان كدا لا النرويج ولا بريطانيا بيحاولوا
يستبدلوا وحدة تسعير معيار برنت
ودا مش بس علشان دي
خطوة شبه مستحيلة
وانما كمان علشان مش من مصلحتهم اصلا
انهم يبيعوا النفط بتاعهم
بعملة غير الدولار
النرويجيين والبريطانيين بيبيعوا جزء كبير من النفط
والغاز بتاعهم لجيرانهم في اوروبا بالدولار
مش باليورو والنقطة دي
تاخدنا للشق التاني اللي كنا اشرنا ليه من شوية
والمتعلق بالمصلحة
هل من مصلحة دول اوبك او روسيا او النرويج
او اي دولة انهم يبيعوا النفط
باي عملة تانية غير الدولار
 زي ما قلت لك قبل كدا اي دولة قبل
ما تبيع السلع بتاعتها ايا كانت هي ايه في الخارج
بتسال نفسها انا هعمل ايه بالفلوس دي
وعلى هذا الاساس بتقرر
وخليني اديك مثال سريع
هنفترض ان بلد زي النرويج
بتبيع ب 100 مليار دولار سنويا نفط وغاز
ولسبب ما رئيس الوزراء النرويجي
قرر انه من هنا ورايح
مش هيبيع النفط والغاز في الخارج بالدولار
ومش هياخد غير يورو مثلا
وعلى هذا الاساس في نهاية 2023
النرويج بقى معها حصيلة بيع النفط والغاز
قيمتها 95 مليار يورو كاش
اللي هم بيعادلوا 100 مليار دولار
المفروض في الحالة دي
ان ال 95 مليار يورو
فيه جزء منهم هيتصرف وجزء منهم هيتم استثماره
هتيجي تصرف الفلوس
وتحاول تشتري اي حاجة من السوق العالمي
هتلاقي البيع بالدولار
هتيجي تستثمر خارج منطقة اليورو سواء في
امريكا او في اليابان مثلا
هتلاقي البيع اما بالدولار
او بالين
ساعتها النرويج
هتلاقي نفسها محتاجة تغير اليورو اللي معها
بالعملات التانية اللي محتاجاها
من سوء حظها تيجي تغير تلاقي
اليورو نزل جامد قدام الدولار
وتعادل معه وال 95 مليار يورو اللي معها
بقوا عاملين 95 مليار دولار
فيه 5 مليار دولار طاروا فجاة في الهوا
دا حصل علشان النرويج ببساطة
عرضت نفسها ل 
او مخاطر اسعار الصرف
شايلة معها عملة هي هتضطر تحولها
علشان تستعملها
وبالمناسبة صحيح دا بالضبط نفس اللي حصل مع
العراق في سنة 20
في ظل هبوط قيمة اليورو
العراق بحسب تقديرات الامم المتحدة
خسرت 270 مليون دولار
خلاصة الكلام هنا ببساطة
الدول العربية المنتجة للنفط والغاز
ومعهم كل منتجي النفط والغاز في العالم
مش هيبيعوا النفط بعملة غير الدولار
لان احتياجهم للدولار
اكبر من احتياجهم لاي عملة 
وما فيش منطق ابدا
يقول ان انا اروح ابيع باليوان
وارجع اغيره لدولار
علشان اعرف اشتري سندات خزانة في امريكا
او استثمر او استورد من اي حتة
واعرض نفسي بدون داعي لمخاطر اسعار الصرف
دا على فكرة هو نفس المنطق
اللي على اساسه
الصين ذات نفسها بتبيع منتجاتها
والمواد الخام بتاعتها للعالم كله
بالدولار بشكل اساسي
طب الصين ليه مش بتبيع باليوان للعالم كله
لانها ببساطة محتاجة الدولار
اللي بتشتري به النفط والغذاء
دا غير انها بتحوش دولارات اصلا في امريكا
في الاحتياطي بتاعها
في صورة سندات خزانة امريكية
الصين يا جماعة اللي بتعتبر
الخصم الاول للدولار
هي صاحبة اكبر احتياطي من الدولارات في العالم
من الاخر كدا في ظل النظام العالمي القائم
ما فيش اي منافس حقيقي
او بديل عن الدولار لا في سوق النفط ولا في غيره
في اطار كلامنا على المصلحة بردوا
في نقطة مهمة جدا ما ينفعش ننساها
وهي ان الدول العربية المصدرة للنفط والغاز
بتمتلك اصول واستثمارات
بمئات المليارات من الدولارات في الولايات المتحدة
الاصول دي بالدولار
فا مفيش اي منطق
يقول اني احاول ابيع السلعة الاهم في العالم
بعملة غير العملة الامريكية
علشان اضعف قيمة الدولار
اللي انا اصلا حاطط فيه فلوسي
وفي السياق دا فيه نقطة مهمة
حابب اوضحها لك سريعا عشان ما حدش يضحك عليك
في حالة واحدة بس ممكن الدولة المنتجة للنفط
تبيع فيها النفط بتاعها بعملة
غير الدولار و ما تواجهش اي مخاطر
والحالة دي
هي ان قيمة مبيعات النفط تكون بتساوي
او بتقل عن قيمة واردات البلد البائع
من البلد المشتري
يعني مثلا العراق
هتبيع نفط للصين قيمته مليار دولار باليوان الصيني
ولكن في نفس الوقت
العراق هتستورد حاجات من الصين
بما يعادل مليار دولار من اليوان الصيني
دي قصاد دي
يوان قصاد يوان
وبكدا العراق ما مسكتش يوان صيني في ايديها
وبالتالي مش معرضة لخطر اسعار الصرف
سامحوني طولت عليكم انا عارف
بس حابب اختم الحلقة بالحكاية اللطيفة دي
 في 2003 الرئيس الروسي فلاديمير بوتين
طلع وقال انه منفتح على فكرة بيع النفط الروسي
لدول الاتحاد الاوروبي باليورو بدل الدولار
طبعا السوق قلق
ايه اللي بوتين بيقوله دا
بعدها بايام بسيطة جدا طلع رئيس وزراء روسيا وقتها
 ميخائيل كاسيانوف
عشان يصلح اللي قاله بوتين
كاسيانوف قال بكل وضوح
يا جماعة بيع النفط بالدولار
 هو امر غير قابل للمناقشة اصلا
الموضوع مش قرار اداري حد بياخده
السوق هو اللي بيقرر
والنفط سلعة بتتباع بالدولار
 وطالما بتتباع بالدولار
فدا معناه ان هو دا اللي يناسب البايع والشاري 
في النهاية يا ريت لو عجبتك الحلقة دي
وحابب تشوفنا تاني
اشترك في القناة
واستنانا في حلقات جديدة باذن الله
سلام
في النهاية ياريت لو عجبتك الحلقة دي
يبقى لايك بقى وشير
واستنانا في حلقات جديدة باذن الله
سلام
لحد هنا انا خلصت كلامي
وكالعادة في نهاية كل حلقة
عندي سؤال لحضراتكم
الولايات المتحدة زي ما انتم عارفين
بتعاني من عجز كبير في الميزانية
العجز دا تقدر تغطيه بطريقة من اتنين
يا اما من خلال انها تصدر اكتر وتحقق فائض تجاري
يا اما من خلال السلف
عن طريق بيع سندات خزانة تدفع عليها فوايد
برايك بقى
ايه هي الطريقة الارخص بالنسبة لامريكا
السؤال دا باذن الله
هبقى اجاوبكم عليه في حلقة لوحده
ولكن لحد ما دا يحصل
حابب تشاركوني اراءكم بخصوصه في التعليقات
