منصة تيكتوك بتاعتك لازم يتم حظرها
واتوقع انك هتقول لنا النهار دا
اي حاجة علشان تتجنب المصير دا
العبارة اللي فاتت دي قالتها كاثي مكموريس روجرز
عضو مجلس النواب الامريكي لشو تشيو
الرئيس التنفيذي لمنصة تيكتوك
ودا في بداية جلسة استماع
عقدها الكونغرس في 23 مارس 2023
خلال الجلسة دي
اللي استمرت اربع ساعات ونص تقريبا
المشرعين الامريكيين امطروا رئيس تيكتوك
بكم مهول من الاستجوابات
والاسئلة حوالين قدرة الحكومة الصينية على الوصول
لبيانات مستخدمي التطبيق في الولايات المتحدة
واللي عددهم بيقترب من 150 مليون مستخدم
تشيو طول الجلسة كان قاعد بينفي الاتهامات
وبيؤكد ان بيانات المستخدمين الامريكيين
محمية وفي امان
ولكن المشرعين الامريكيين على الناحية التانية
مش واثقين في كلامه
ومش مصدقين ان الشركة
تقدر تمنع الحكومة الصينية
من الاطلاع على بيانات المستخدمين
لو طلبت منهم دا في اي وقت
وفي ظل تمسك كل طرف بموقفه
فتطبيق تيكتوك في الولايات المتحدة حاليا
مصيره بين امرين
اما انه يتم حظره تماما في السوق الامريكي
واما انه يتباع بشكل قسري لشركة امريكية
ولكن الحكومة الصينية على الناحية التانية
واضح انها مش هتتخلى عن التطبيق بسهولة
يعني قبل ساعات من بدء جلسة الاستماع
المتحدث باسم وزارة التجارة الصينية
طلع قال ما مفاده ان تيكتوك على الرغم
من انه ملك شركة صينية خاصة
الا انه مش هيتباع لشركة امريكية
الا بموافقة الحكومة الصينية
الشيء اللافت للنظر بقى هو انه في عز ما الامريكان
كانوا مشغولين بمصير تيكتوك وقاعدين يتخانقوا
مع الرئيس التنفيذي للتطبيق
على جدوى الضمانات اللي بيقدمها
كانت الشركة الام لتيكتوك شغالة بهدوء
في تسويق تطبيق جديد ليها داخل السوق الامريكي
ايه هي حكاية التطبيق الجديد دا بالضبط
وازاي بينافس الانستغرام بتاع ميتا الامريكية
وهل الامريكان هيسيبوه في حاله
وللا هيكون مصيره مصير التيكتوك
والسؤال الاهم بقى
ليه الصين مهتمة قوي
بتطبيقات التواصل الاجتماعي
دا جزء من اللي هندردش فيه
مع بعض في حلقة النهار دا
انا اشرف ابراهيم ودا المخبر الاقتصادي
في اغسطس سنة 2013
انعقد مؤتمر الدعاية الوطنية
والعمل الايدولوجي في بكين
وفي المؤتمر دا الرئيس الصيني
اللي كان لسه جديد وقتها
شي جين بينغ
قال خطاب بصفته زعيم الحزب الشيوعي الحاكم
المهم بينغ في الخطاب دا قال نصا
 ان القوى الغربية المعادية للصين
حاولت باستمرار وبلا جدوى
استغلال الانترنت لاسقاط الصين
وكمل وقال ان قدرتنا على الثبات والفوز بهذه
المعركة له تاثير مباشر على الامن
الايدلولوجي والسياسي لبلدنا
وزي ما هو واضح من الكلام
الحكومة الصينية مؤمنة تماما بان السيطرة على
الانترنت هو شيء حيوي جدا بالنسبة لامنها القومي
والسيطرة الشديدة دي تاخدنا مباشرة
لنظام الرقابة الصيني على الانترنت
الاكثر تطورا من نوعه في العالم
واللي الصحافة الغربية بتطلق عليه
  
او الجدار الناري العظيم
النظام اللي بيتحكم النهار دا في حركة مرور اكتر من
مليار مستخدم صيني تم بناؤه على عدة مراحل
يعني الصين لما دخلها الانترنت لاول مرة سنة 1994
بدات مقاهي الانترنت تنتشر بشكل كبير
في اكبر مدن الصين
دخول الانترنت فتح عيون الصينيين على العالم
وزاد من اطلاعهم على الثقافات المختلفة
بما في ذلك الثقافات الغربية وبالاخص الامريكية
في السياق دا الحكومة الصينية تحركت سنة 1996
واخدت اولى خطواتها للسيطرة على الانترنت
في الوقت دا مجلس الدولة الصيني
اصدر لوائح تحكم قطاع الانترنت
في البلد اسمها
اللوائح المؤقتة التي تحكم
شبكات معلومات الكمبيوتر والانترنت
بموجب اللوائح دي اصبحت جميع الاتصالات
المباشرة بالانترنت في الصين
لازم تعدي من خلال القنوات التابعة
لوزارة البريد والاتصالات الصينية
اللوائح دي كانت بمثابة حجر الزاوية لمشروع
الجدار الناري العظيم اللي الحكومة الصينية
بدات تؤسسه اعتبارا من نهاية التسعينيات بمساعدة
استاذ علوم الكمبيوتر الصيني فانغ بينشينغ
المهم استراتيجية الصين في السيطرة على الانترنت
كان ليها شقين اساسيين
الشق الاول هو فلترة محتوى الانترنت
والتحكم في قدرة المستخدمين
على الوصول للمواقع والتطبيقات الغربية
ودا بيشمل حاجات زي غوغل ويوتيوب وفيسبوك
وواتساب وانستغرام وتويتر وماسنجر وسكايب
الشق التاني من الاستراتيجية بقى عبارة عن تطوير
بدائل صينية لكل المواقع
والتطبيقات الغربية المحظورة
ودا شيء نجحت فيه الصين لحد كبير
تقريبا مفيش موقع او تطبيق محظور في الصين
 الا وله بديل مشابه بيؤدي نفس الوظائف تقريبا
وبالتالي نقدر نقول ان الصين كانت فارضة
على نفسها حالة الاكتفاء الذاتي
من المواقع والتطبيقات المنتشرة على الانترنت
وعلى الرغم من ان المتضرر الاول
من الاسترايجية الصينية من الناحية التجارية
كانت هي الشركات الامريكية
اللي بتمتلك تقريبا كل التطبيقات
والمواقع اللي الحكومة الصينية حظرتها
الا ان الحكومة الامريكية ما اعترضتش
على التحركات دي لانها في الاول والاخر بعيدة عنها
لكن لما الصين غيرت استراتيجيتها وتحولت لاول مرة
من وضع الدفاع لوضع الهجوم في سوق التكنولوجيا
الوضع اختلف تماما
 وموقف الحكومة الامريكية تحول 180 درجة
لاول مرة في عصر الانترنت اللي عمره قصير نسبيا
تطبيق غير امريكي يقدر يبقى تطبيق عالمي
له مستخدمين بمئات الملايين
في كل مكان على ظهر الكوكب
والكابوس بقى من وجهة نظر الامريكيين
هو ان التطبيق دا مش اوروبي
ولا لاتيني ولا حتى كوري او ياباني وانما تطبيق صيني
تطبيق التيكتوك اللي بتمتلكه شركة بايت دانس
الصينية واللي عدد مستخدميه
بيقترب من مليار مستخدم في 150 دولة حول العالم
هو اول تطبيق ينجح في كسر الهيمنة الامريكية
على الانترنت
التطبيق دا مصدر فخر للصين
وفي نفس الوقت مصدر قلق للامريكيين
وسبب قلق الامريكيين هو ان التطبيق دا
منتشر في السوق الامريكي بدرجة تخوف
فيه اكتر من 150 مليون مستخدم
لتيكتوك في الولايات المتحدة
والاخطر من كدا هو ان التطبيق دا
بقى ليه شعبية كبيرة جدا بين الامريكيين
وخصوصا الاجيال الصغيرة
اللي بتقضي جزء كبير من وقتها عليه
بحسب شركة ابحاث السوق  
الامريكيين بيقضوا على تيكتوك
حوالي 54 دقيقة يوميا
ودي مدة اطول من المدد اللي بيقضوها على
تطبيقات شهيرة زي فيسبوك وانستغرام
تواجد نص الشعب الامريكي تقريبا
على التطبيق الصيني مخلي الحكومة الامريكية
حاسة بالخطر لان من وجهة نظرها الحكومة الصينية
ممكن تستغل انتشار التطبيق دا بطريقتين
الطريقة الاولى هي انها تحاول
تشكل وعي واراء الامريكيين
تجاه قضايا معينة من خلال التلاعب
بالمحتوى الموجود على المنصة
والطريقة التانية هي انها تسيء استخدام بيانات
المستخدمين اللي موجودة
في الخوادم التابعة لتيكتوك
ومن الاشياء اللافتة للنظر في السياق دا
هو ان خطر تيكتوك الامني
تقدر تعتبره من المواضيع النادرة اللي فيها اتفاق بين
الديمقراطيين والجمهوريين في الكونغرس
ودا بيصعب الامور على بايت دانس صاحبة تيكتوك
انها تفضل شغالة
في السوق الامريكي بنفس الطريقة
باختصار الساسة في واشنطن بيبصوا لتيكتوك
باعتباره جاسوس صيني محتمل
ودا اقتناع بقى متنامي عندهم في الشهور الاخيرة
يعني لما الجيش الامريكي كان بيدرس امكانية قصف
المنطاد الصيني اللي كان بيطير
بالقرب من السواحل الامريكية في اوائل فبراير 2023
السيناتور الجمهوري في مجلس الشيوخ ميت رومني
كتب في حسابه على تويتر تغريدة
قال فيها
منطاد صيني كبير في السماء وملايين من مناطيد
تيكتوك الصينية على هواتفنا
دعونا نسقط كلا منهم
ودا اللي بتحاول الحكومة الامريكية تعمله فعلا حاليا
وهو برضو المصير اللي
بتحاول الصين تجنبه باي شكل
كنت شرحت لكم قبل كدا في حلقة
اخطر تطبيق في العالم
ايه هو مصدر خطورة التطبيق دا بالضبط
من وجهة نظر الامريكيين
وازاي الصينيين بيحاولوا يعالجوا المخاوف
اللي عند الامريكيين تجاهه
المهم
في ظل انشغال الامريكيين بتيكتوك
ظهرت فجاة تقارير اعلامية بتتكلم
على ان الشركة المالكة لتيكتوك
دخلت بتطبيق جديد شقيق لتيكتوك
في السوق الامريكي اسمه 8
في مارس اللي فات مجموعة
من منشئي المحتوى على موقع تيكتوك
وصلتهم رسالة بتقول
تدعوك شركة بايت دانس الشركة الام لتيكتوك
الى ان تصبح منشئ محتوى على منصة 8
الجديدة قبل طرحها رسميا في الولايات المتحدة
طب ايه حكاية التطبيق دا بالضبط
هقول لك
التطبيق دا مش جديد
مبدئيا كده
التطبيق ظهر لاول مرة في اليابان في ابريل 2020
وبعد كدا انتشر في اسواق تانية من ضمنها
سنغافوة واندونيسيا وبريطانيا
ولكن تظل اليابان هي السوق الاكبر
 للتطبيق دا لحد النهار دا
والتطبيق دا بحسب اللي استخدموه
عبارة عن مزيج من مزايا
انستغرام وبنترست
وبيتيح مشاركة الصور والفيديوهات
وهو الى حد كبير نسخة شبيهة
بتطبيق صيني شهير اسمه 
المهم التطبيق كان بعيد
عن السوق الامريكي من لحظة تطويره
وعدد مستخدميه السنة اللي فاتت
على مستوى العالم
كان بيقترب من 5 مليون مستخدم نشط شهريا
ولكن مؤخرا وتحديدا في فبراير 2023
بايت دانس اتاحت التطبيق دا بهدوء
على متاجر التطبيقات في الولايات المتحدة
ما حدش انتبه للتطبيق في البداية
ولكن في نهاية مارس 2023
التطبيق اخد دفعة خرافية وبقى واحد من اكتر
 التطبيقات شعبية في السوق الامريكي
من حيث عدد مرات التحميل
الانطلاقة الكبيرة اللي حققها 8 في الايام
 اللي فاتت كان وراها دعم واضح
من بايت دانس الصينية
اللي حاولت بشتى الطرق انها تغري منشئي المحتوى
على تيكتوك انهم ينتقلوا ل 8
بعض منشئي المحتوى على تيكتوك
في الولايات المتحدة وبريطانيا
بايت دانس عرضت عليهم فلوس
علشان يعملوا محتوى على 8
وبالمناسبة التطبيق لسه لم يتم اطلاقه
في السوق الامريكي بشكل رسمي
هيتم اطلاقه رسميا ودعوة عامة الناس
 للانضمام ليه في مايو 2023
ولكن بايت دانس بتشجع
مجموعة مختارة من منشئي المحتوى
انهم يدخلوا على التطبيق دلوقت
وينشروا محتوى خصوصا في شهر ابريل
علشان تعمل حاجة اسمها
 
او تراكم المحتوى
بحيث لما المستخدمين العاديين يدخلوا المنصة
في مايو يلاقوا محتوى يتفرجوا عليه
المهم
بايت دانس بتطمح ان 8 يبقى منصة
وسائط اجتماعية عالمية
زي تيكتوك بالضبط
ولكن دخولها للسوق الامريكي في الوقت دا
يبان غريب بعض الشيء
لان تطبيقها الاشهر والاهم اللي هو التيكتوك
لسه مصيره مجهول لحد دلوقت
ووراد الحكومة الامريكية تقفل دماغها خالص
وتحظره تماما بسبب الاعتراضات الامنية اللي عليه
من قادة مكتب التحقيقات الفدرالي
ووكالة الاستخبارات المركزية والكونغرس
وحتى البيت الابيض نفسه
وعلى الاغلب السلطات الامريكية
هيكون عندها تجاه 8
نفس التخوفات الموجودة عندها تجاه تيكتوك
واللي اغلبها بيتمحور حوالين سلامة وامان
بيانات المستخدمين الامريكيين
خصوصا وان التطبيقين تابعين لنفس الشركة
التطبيق على اب ستور بيعرف نفسه
على انه تابع لشركة مقرها سنغافورة
اسمها  
ولكنه في واقع الامر تابع لبايت دانس الصينية
ودا اكده بشكل مباشر اريك اندرسون
المستشار العام لبيت دانس
لما قال في تصريحات ل اسوشيتد برس
ان شركته هتبذل قصارى جهدها علشان تتاكد
8 ممتثل للقوانين في الولايات المتحدة
في نفس الوقت
بحسب رويترز اللي بيشرف على 8
داخل بايت دانس
هو اليكس زو الرئيس التنفيذي السابق لتيكتوك
لسه ما فيش اي معلومات حوالين
اماكن وجود الخوادم اللي 8
هيحتفظ فيها ببيانات المستخدمين بتوعه
 واللي من ضمنها معلومات التطبيق
بيجمعها بشكل تلقائي من المستخدمين
زي عنوان ال وسجل التصفح
ومشغل الهاتف المحمول والموقع
علشان كدا في الغالب مصير تيكتوك
هيكون هو ذاته مصير 8
اللي هيسري على الاول هو اللي هيسري على التاني
الامريكان هيتعاملوا مع التطبيقين
في الغالب بنفس الكيفية
لحد دلوقت الامريكان والصينيين كل طرف فيهم
متمسك بموقفه فيما يخص التيكتوك
الامريكان من ناحية رافضين ان تيكتوك
يكمل شغل في السوق الامريكي
بنفس الطريقة
والصينيين على الناحية التانية رافضين انهم يتخلوا عن
التطبيق بتاعهم وان كان فيه مناقشات
مؤخرا داخل الشركة الصينية
حوالين امكانية فصل تيكتوك تماما عن بايت دانس
لو فضل كل طرف متمسك بموقفه بالشكل دا
هيبقى مصير تيكتوك في امريكا
في الغالب هو الحظر
دا لو حصل هتبقى ضربة قوية للصينيين
لكن الخطوة دي مش سهلة على الامريكيين
لان ليها تبعات سياسية محتملة
في مقابلة عملتها مؤخرا مع بلومبرغ
وزيرة التجارة الامريكية
جينا ريموندو
قالت ان خطوة حظر التيكتوك
ممكن تتسبب في خسارتنا لكل الناخبين
اللي تحت سن 35 سنة
واللي هم بشكل اساسي مستخدمي تيكتوك
والصينيين فاهمين النقطة دي وبيلعبوا عليها
وبيحالوا يوظفوا شعبية التطبيق
بين الشباب الامريكي لصالحهم
في الصراع مع واشنطن
لحد هنا انا خصلت كلامي
وكالعادة عندي سؤال لحضراتكم
بعيدا عن الاعتراضات الامريكية على التطبيق
من وجهة نظرك بقى انت كمستخدم هل التيكتوك
بيشكل خطر فعلا وللا هو مجرد تطبيق عادي
زيه زي اليوتيوب مثلا
هتابع كل اجاباتكم في التعليقات
في النهاية يا ريت لو عجبتكم الحلقة
وحابين تشوفونا تاني
اشتركوا في القناة
واستنونا في حلقات جديدة باذن الله
سلام
